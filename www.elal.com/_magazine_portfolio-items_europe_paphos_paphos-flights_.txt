






טיסות לפאפוס: כל מה שצריך לדעת לפני שממריאים | אל על
















דלג לתפריט הנגישותלחץ כאן כדי להתאים את הדף לקורא מסך 












































 

✓Thanks for sharing!AddToAnyMore…
 






















  


Search for:








עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה 


עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה































1 נוסע
2 נוסעים
3 נוסעים
4 נוסעים
5 נוסעים
6 נוסעים
7 נוסעים
8 נוסעים
9 נוסעים
1 נוסע




















דף הבית»אירופה»פאפוס»טיסות לפאפוס: כל מה שצריך לדעת לפני שממריאים




טיסות לפאפוס: כל מה שצריך לדעת לפני שממריאים










Project Description 

עיר החוף פאפוס שממוקמת בדרום-מערב קפריסין נתפסת כיעד לחופשת בטן-גב על החוף, אבל יש בה הרבה יותר מזה. לעיר, אשר נחשבת כמקום הולדתה של האלה אפרודיטה, יש עבר זוהר והמון שרידים היסטוריים, והעיר כולה הוכרזה כאתר מורשת עולמית של אונסק”ו ואף כיהנה כבירת התרבות האירופית בשנת 2017. חוץ מחופים יפים ואתרים היסטוריים, יש בה אוכל משובח, מקומות בילוי לרוב, אתרי טבע נפלאים מסביב והמון אטרקציות לכל המשפחה.
סלע אפרודיטה בפאפוס, קפריסין – המקום בו לפי האמונה נולדה אפרודיטה מקצף הגלים
להכיר את פאפוס
פאפוס, בירת המחוז הנושא את אותו שם, שוכנת על שטח של 18 קמ”ר בדרום-מערב קפריסין, לחוף הים התיכון, ומונה 47,300 תושבים. העיר מורכבת משני חלקים – הראשון הוא אנו פאפוס (קטימה). חלק זה בנוי על רמה נמוכה בפנים הארץ ובו נמצאים מרבית המוסדות הממשלתיים והמוזיאונים. באזור זה נמצאות גם מרבית שכונות המגורים ואפשר לחוות בו את הפן המקומי והפחות תיירותי של פאפוס. החלק השני הוא קאטו פאפוס – פאפוס תחתית, הממוקמת ליד הנמל והים. באזור זה מרוכזים החופים וכן מרבית האתרים הארכיאולוגיים, האטרקציות התיירותיות, חנויות המזכרות והמלונות. שדרת אפוסטלו פבלו, המכונה גם שדרת סנט פול, מקשרת בין שני חלקי העיר.
לפאפוס יש עבר מפואר. המקום היה מיושב מאז התקופה הנאוליתית. לפי המיתולוגיה היוונית, בפאפוס נולדה האלה אפרודיטה, כאשר היא הגיחה מן הים. במאה ה-12 לפנה”ס המיקנים היו הראשונים לבנות בפאפוס מקדש לכבוד האלה אפרודיטה. מאז העיר שימשה כמרכז פולחן לאפרודיטה ומשכה אליה, בשל כך, עולי רגל רבים. בתקופה ההלניסטית פאפוס שגשגה והייתה לעיר הבירה של קפריסין. בשנת 58 לפנה”ס הרומים כבשו את פאפוס ותרמו גם הם לשגשוגה של העיר. במהלך השנים שלאחר מכן העיר נכבשה ונבזזה על ידי הערבים, הייתה תחת שליטת הביזנטים במשך יותר מ-700 שנה ובהמשך הייתה תחת שליטה ונציאנית, תורכית ובריטית. עם השנים זוהרה וחשיבותה של העיר דעכו והיא הפכה לעוד כפר חוף. החל מסוף שנות השבעים פאפוס החלה להפוך למוקד תיירות, במידה רבה תודות להקמת הנמל הבינלאומי, לפיתוח תשתיות ולהקמת בתי מלון, כל אלה הביאו לעיר המוני תיירים. פאפוס אף הוכתרה כבירת התרבות של האיחוד האירופי לשנת 2017.
.
פאפוס, קפריסין – מים צלולים ושרידי ספינה נטושה
מה מחכה לכם בפאפוס?
פאפוס היא עיר נופש ים תיכונית מלאת חיים, אשר מפורסמת בחופים היפים בה ובסביבתה ובטיילת עטורת הדקלים שלה. עם זאת, פאפוס היא הרבה יותר מחופים וים. בכל מקום אליו תפנו תראו עתיקות ושרידים ארכאולוגיים שמעידים על ההיסטוריה המפוארת של העיר. העיר גדושה בארקדות של עמודים, בתי מרחץ, אמפיתיאטרון עתיק, פסיפסים מרהיבים וגם קברים מפוארים.
גם הפסטיבלים ואירועי התרבות שמתקיימים בעיר לאורך כל השנה, ובעיקר בקיץ, מעידים על כך שביקור בפאפוס הוא לא רק ים ובילויים אלא גם היסטוריה ותרבות. בין הפסטיבלים שמתקיימים לאורך השנה בפאפוס ובסביבתה נזכיר את פסטיבל הפרחים Anthestiria שמתקיים מדי שנה בחודש מאי, פסטיבל ארקדיה שמתקיים מדי אוגוסט וכולל מוזיקה וריקודים מסורתיים, אוכל ויין, פסטיבל הדרמה היוונית העתיקה שמתקיים ביולי ואוגוסט, פסטיבל האופרה פאפוס אפרודיטה שמתקיים מדי ספטמבר, פסטיבל הג’אז של פאפוס שמתקיים גם הוא בספטמבר, פסטיבל היין ועוד.
מסביב לפאפוס יש אתרי טבע יפים, כמו יער פאפוס, קניון אבאקס ומפרץ לארה שמשמש כאתר הטלה של צבות ים. מלבד זאת, והאזור שופע גם כפרים הרריים מסורתיים.
לצד אלה פאפוס מציעה גם שפע של אטרקציות לכל המשפחה – פארק המים Aphrodite World, גן החיות של פאפוס, לונה פארק קטן, סיורי שייט, פעילויות ספורט מים, ורכיבה על סוסים הם רק חלק מהאטרקציות המוצעות למשפחות באזור.
המטבח הקפריסאי משלב השפעות מיוון, תורכיה והמזרח התיכון והוא מורכב בעיקר מבשרים, דגים, שפע של ירקות וגבינות מקומיות. כל ארוחה נפתחת בשולחן גדול הגדוש במאזטים – מנות פתיחה קטנות הכוללות, בין היתר, זיתים, לחם, מטבלים כמו סקורדיליה – ממרח שום, גבינת חלומי מטוגנת, כדורי בשר ועוד. ארוחת מאזטים המלווה ביין היא חלק בלתי נפרד מהחוויה הקפריסאית.
חובבי השופינג ייהנו בקניון המלכים (Kings Canyon), הקניון הגדול בעיר אשר שוכן במרכז העיר ובו 120 חנויות של מותגים מקומיים ובינלאומיים כמו מרקס אנד ספנסר וזארה. חווית קניות מסוג אחר מוצעת בשוק המקורה Paphos Market שבעיר העתיקה, שבו מוכרים בגדים, נעליים, תכשיטים וגם עבודות יד ומזכרות.
האקלים בפאפוס הוא ים תיכוני ומזכיר למדי את האקלים בישראל – בחורף (נובמבר-מרץ) גשום, בקיץ חם מאוד, לח ושטוף שמש. בסך הכל העיר נהנית מכמות נאה של 326 ימי שמש בשנה בממוצע.
טירת פאפוס – מבצר שנבנה במקור על מנת להגן על הנמל
המלצות חובה
לחפש עתיקות בקאטו פאפוס – הפארק הארכאולוגי בקאטו פאפוס גדוש בשרידים ארכאולוגיים מהמאה הרביעית לפנה”ס, ובהם שרידי מבנים, פסיפסים, ציורי קיר, פסלים ועוד. הפסיפסים המרהיבים ביותר נמצאים לדעת רבים בבית דיוניסוס, אל היין היווני. אתר נוסף שאין להחמיצו הוא קברי המלכים, מתחם תת קרקעי של קברים מפוארים בהם נקברו עשירי פאפוס.
בילוי בחופי העיר ושייט בלגונה הכחולה – בפאפוס יש רצועת חוף באורך של כחמישים ק”מ, הכוללת כ-27 חופים, לא פחות מ-12 מהם הוכרזו כחופי דגל כחול – חופים הנחשבים לנקיים במיוחד. בחלק מהחופים יש תשתיות תיירות מפותחות ואילו אחרים הם חופים בתוליים ומבודדים. אל תוותרו על שייט ללגונה הכחולה (Blue Lagoon) הממוקמת באזור אקאמס. זוהי לגונה עם מי טורקיז חמימים, רדודים וצלולים להפליא. מפאפוס יוצאים סיורי שייט רבים ללגונה, הכוללים עצירה לרחצה ושנורקלינג. חלק מהסיורים מתקיימים בסירות עם רצפת זכוכית.
טיול רגלי בקניון אבאקס – סביב פאפוס יש אתרי טבע יפים לרוב, אחד מהיפים שבהם הוא קניון אבאקס, אשר נמצא בחצי האי אקאמס. זהו ערוץ דרמטי בן שלושה קילומטרים, אשר משני צדיו מתנשאים קירות בגובה 30 מטר. זהו יעד מושלם לחובבי ההליכה, אך יש להצטייד בנעליים נוחות משום שהמסלול עלול להיות רטוב וחלקלק.
מידע על פאפוס שכדאי לשמור
קידומת בינלאומית: (357) 26
ויזה: בעלי דרכון ישראלי לא צריכים אשרת כניסה לביקור של עד 90 יום
החזר מע”מ בשדה התעופה: יש
שגרירות ישראל בקפריסין (ניקוסיה):
טלפון: 357-22-369519
מייל: cons1@nicosia.mfa.gov.il
♦ הדפיסו את המידע או שמרו אותו במחשב או בטלפון החכם – ותהיו מעודכנים בכל עת ובכל מקום בעולם
 

אהבתם? שתפוWhatsAppMessengerFacebookTwitterPinterestEmail 








אולי יעניין אותך












טיסות ללוס אנג’לס: כל מה שצריך לדעת לפני שממריאים


ספטמבר 24th, 2023
|
0 Comments











טיסות לניו יורק: כל מה שצריך לדעת לפני שממריאים


אוגוסט 28th, 2023
|
0 Comments











שווקי כריסמס בווינה – כל שווקי חג המולד שאסור לפספס


אוגוסט 20th, 2023
|
0 Comments











שווקי כריסמס בברלין – כל השווקים שאסור להחמיץ


אוגוסט 8th, 2023
|
0 Comments











שווקי כריסמס בבודפשט – כל השווקים שאסור להחמיץ


אוגוסט 6th, 2023
|
0 Comments














 כתבות אחרונות 
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 
 






 הכתבות הנצפות  
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 



עקבו אחרינו







 

 
 
 
 


 
 



































































































 










Go to Top












הבא><הקודםאפריל 2024א'ב'ג'ד'ה'ו'ש' 123456789101112131415161718192021222324252627282930    נגישות