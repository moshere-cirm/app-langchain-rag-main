






שווקי כריסמס בוינה – כל שווקי חג המולד שאסור לפספס | אל על
















דלג לתפריט הנגישותלחץ כאן כדי להתאים את הדף לקורא מסך 












































 


 






















  


Search for:








עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה 


עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה































1 נוסע
2 נוסעים
3 נוסעים
4 נוסעים
5 נוסעים
6 נוסעים
7 נוסעים
8 נוסעים
9 נוסעים
1 נוסע




















דף הבית»תוכן מדריכים»תוכן מדריך וינה»שווקי כריסמס בווינה – כל שווקי חג המולד שאסור לפספס




שווקי כריסמס בווינה – כל שווקי חג המולד שאסור לפספס










Project Description חג המולד בווינה הוא זמן מאוד מיוחד. החג משרה על העיר אווירה ייחודית וחגיגית, שנדמה כאילו היא קסומה כמו באגדות. הרחובות היפהפיים בוהקים בשלל אורות מנצנצים וצובעים את העיר בשפע רב של צבעים. זוהי הזדמנות מופלאה לבקר בשווקי חג המולד הרבים של וינה, לטעום את המאכלים המקומיים ולצפות בפתיתי שלג רכים נוחתים בעדינות על רחובותיה של וינה. במאמר זה נסקור יחדיו כמה משווקיה של העיר.
ראשית דבר: אווירת כריסמס בווינה
ניתן למצוא טיסות לווינה במחירים מצוינים גם בעונה זו, כשהעיר היפה, שמכוסה בלבן ככלה ביום חתונה, נוצצת וזוהרת בשלל אורות שמקשטים כל חלק וכל פינה בעיר. שווקי חג המולד בווינה, כ-13 במספר, מפוזרים ברחבי העיר, כאשר השווקים הקטנים בעיר נפתחים כבר באמצע חודש נובמבר, לקראת ה-10 לחודש, בעוד השווקים המרכזיים יותר נפתחים לקראת סוף החודש, החל מ-19.11.23 ואילך. השווקים פועלים עד 31.12.23 ומומלץ להגיע אליהם אחרי רדת החשכה, כדי להתרשם מכל האורות והקישוטים הייחודים בעונה זו. נציין, כי בווינה ישנם מקומות שסגורים בחג המולד, אך ישנן אטרקציות תיירותיות, ולכן מומלץ לבדוק ישירות מול המקום שאליו אתם מתכננים להגיע.
שוק חג המולד בווינה
השווקים הכי שווים בווינה
הכנו עבורכם סקירה של שווקי כריסמס בווינה, שאסור לכם לפספס בזמן שאתם שוהים בבירה האוסטרית:
“החלום הוינאי” – שוק חג המולד הגדול שברחבת בית העירייה
זהו השוק המפורסם ביותר, זה שאת תמונתו תראו ניצבת מול בית העירייה בתקופת החורף, ובו עץ חג מולד עצום מקושט במיטב קישוטי הכריסמס והאורות המנצנצים. בשוק תמצאו מעל 150 דוכנים שבהם תוכלו לשתות את היין החם המסורתי שכה מאפיין את החג ולטעום מאכלים אוסטריים ייחודיים לעונה הזו בלבד, לצלילי הופעות מוזיקליות חיות. בנוסף, מי מכם שרוצה להעביר זמן בהחלקה על הקרח, מוזמן לעשות זאת בזירת ההחלקה שבמקום. כמו כן, תוכלו לבלות בפארק השעשועים שנמצא בשוק, שהוא פשוט מושלם עבור ילדים, וליהנות משלל סדנאות שבהן תוכלו להכין יחד עם הילדים עוגיות טעימות ונרות דקורטיביים. השוק מתקיים בתאריכים 19.11.23 עד 26.12.23, מ-10 בבוקר ועד 21:30 בלילה. ניתן לנסוע ברכבת התחתית, בקו הסגול U2, לרדת בתחנת Rathaus ולהגיע אל רחבת בית העירייה תוך חמש דקות הליכה. לחלופין, ניתן להגיע גם עם החשמלית בקווים: 1, 71 ו-D, שיורידו אתכם בתחנה Rathausplatz/Burgtheater, ממש מול העירייה.
“כפר חג המולד” – השוק שברחבת ארמון בלוודר
שוק ייחודי זה נמצא ממש ברחבה שנמצאת בין החלק העליון לחלק התחתון של ארמון בלוודר המפואר, שם תמצאו שלל דוכנים עמוסים במזכרות, עבודות יד, משקאות ומאכלים מקומיים. השוק מתקיים בתאריכים 18.11.23 עד 26.12.23, מ-11 בבוקר ועד 21:00 בלילה. ניתן לנסוע ברכבת התחתית, בקו אדום 1U, לרדת בתחנת Südtirolerplatz ומשם לצעוד כרבע שעה, באוטובוס קו מספר 69A עד לתחנתQuartier Belvedere או ברכבת החשמלית בקו D עד לתחנת Schloss Belvedere, אם תרצו להגיע אל החלק העליון של הארמון. אם תרצו לרדת בתחנת הרכבת שמגיעה אל החלק התחתון של הארמון – עלו על קו 71 של הרכבת החשמלית עד לתחנת Unteres Belvedere או עם קווים D/2 עד שתגיעו לתחנה של Schwarzenbergplatz.
השוק החגיגי בכיכר המוזיאונים – כפר חג המולד וכפר הסילבסטר או השוק הקיסרי בשדרת מריה טרזין  (Maria Theresien Plats)
בבירה האוסטרית ישנם שני מוזיאונים נהדרים שלא כדאי להחמיץ. הראשון – מוזיאון ההיסטוריה של הטבע, והשני – מוזיאון ההיסטוריה של האומנות. ביניהם נמצאת לא אחרת מאשר כיכר מריה טרזין (Maria-Theresien Platz), עד כמה שהיא יפה ומטופחת לאורך כל השנה, בתקופת החגים היא יפה עוד יותר, בשל שלל הקישוטים המעטרים אותה. השוק עצמו מעוצב בסגנון קיסרי, שכן הנוף המקיף אותו הוא לא אחר מאשר ארמון הופבורג! ממש שם באזור הזה תמצאו דוכנים מעוצבים מעץ, שבהם תוכלו לעצור וליהנות מהיין החם שיפיג את הקור, לצד מאכלים אותנטיים, כמו גם ליהנות מצליליה של מקהלת גוספל, והופעות של מוזיקה חיה נוספות, המשרות את אווירת החג במקום. השוק מתקיים בתאריכים 16.11.23 עד 26.12.23, מ-11 בבוקר ועד 21:00 בלילה. ניתן להגיע אליו באמצעות הרכבת התחתית, בקו הכתום (U3) או בקו הסגול (U2) עד לתחנתVolkstheater, או עם הרכבת החשמלית בקווים 1,2,46,49,71,D, ולרדת בתחנת Dr Karl Renner Ring/Burgring. אפשרות נוספת היא בקו 57A ולרדת בתחנת Burgring.
מריה טרזין, וינה
שוק חג המולד במתחם הקמפוס של אוניברסיטת וינה
שוק הקמפוס הוא אזור תוסס ומהנה במיוחד, הודות לצעירים הלומדים באזור. בתקופת החג רחבת הקמפוס מקושטת ומוארת בשלל אורות צבעוניים, וניתן למצוא בה דוכנים רבים בכל המתחם כולו. גם כאן תוכלו לרכוש מזכרות מקומיות, לשתות יין חם ולאכול ממגוון המאכלים האוסטריים הטעימים. השוק מתקיים בתאריכים 11.11.23 עד 23.12.23, מ-14 בצהריים ועד 22:00 בלילה. ניתן להגיע אליו באמצעות קווי הרכבת החשמלית 43,44 עד לתחנה Lange Gasse.
שוק חג המולד והשנה החדשה ברחבת ארמון שונברון
ארמון שונברון הוא אטרקציה פופולרית במיוחד שאסור לכם לפספס. כמו גם את שוק חג המולד שברחבה הנמצאת בסמוך לארמון, שאותה פוקדים עשרות דוכני מזכרות, מתנות ושלל פריטי אומנות במלאכת יד. גם כאן תוכלו לטעום מאפים וקינוחים אוסטריים וללגום עימם יין חם. השוק מתקיים בתאריכים 19.11.23 עד 26.12.23, מ-10 בבוקר ועד 21:00 בלילה. ניתן להגיע אליו באמצעות הרכבת התחתית, בקו הירוק או בקו U4, ולרדת בתחנת Schönbrunn.
ארמון שנברון, וינה
שוק האומנות שליד קארלספלאץ
מחפשים וייב שונה? משהו טרנדי ואחר? השוק הזה יפתח בפניכם צוהר לאומנות המקומית של מיטב אומני אוסטריה. בשוק תוכלו ליהנות מסצנת מוזיקה מקומית, סדנאות מעניינות וגם מדוכנים של מזון ומשקאות. השוק מתקיים בתאריכים 18.11.23 עד 23.12.23, מ-12 בצהריים ועד 20:00 בלילה. ניתן להגיע אליו באמצעות הרכבת התחתית, בקו הסגול 2U, בקו האדום 1U או בקו הירוק 4U, עד לתחנת Karlsplatz.
שוק כריסמס באם הוף (am Hof) שבמרכז העיר
שוק מקסים במרכזה של העיר, הנערך ברחבה גדולה בין בנייניה של העיר העתיקה, ובו עשרות דוכנים עמוסים מכל הבא ליד שממתינים רק לכם! השוק מתקיים בתאריכים 11.11.23 עד 23.12.23, מ-11 בבוקר ועד 21:00 בלילה. ניתן להגיע אליו באמצעות הרכבת התחתית בקו הכתום 3U, עד לתחנת Herrengasse.
שוק החורף בפארק פראטר ליד הגלגל הענק
אם חיפשתם שוק שמתאים גם לילדים – זה השוק עבורכם. הוא נמצא בתוך הפראטר (פארק השעשועים של וינה), ובו גלגל ענק, מופעים של מוזיקה מקומית ופעילויות מגוונות לילדים, לצד דוכנים רבים המציעים משקאות, מזון ומתנות. השוק מתקיים בתאריכים 19.11.23 עד 8.1.24, מ-14 בצהריים ועד 20:00 בלילה. ניתן להגיע אליו באמצעות הרכבת התחתית עם קווים U1 ו-U2, עם החשמלית 5 ו-O או באוטובוסים 5B או 80A.
שוק “וינה הישנה” ברחבת פרייונג (Freyung)
אם אתם מחפשים שוק אינטימי יותר רחוק מכל הרעש וההמולה, השוק הזה הוא יחסית קטן ואליו מגיעים לרוב המקומיים. הוא מציע מופעי מוזיקה חיה, מגוון פעילויות לילדים ודוכני מזון ושתייה. השוק מתקיים בתאריכים 19.11.23 עד 23.12.23, מ-10 בבוקר ועד 21:00 בלילה. ניתן להגיע אליו באמצעות הרכבת התחתית בקו הכתום 3U, עד לתחנת Herrengasse.
השוק הסמוך לקתדרלת סט. סטפן – Stephansplats
השוק הקטן והנחמד הזה הוא אחד העמוסים ביותר, ונמצא בסמוך לקתדרלת סנט סטפן, הנחשבת לקתדרלה המרכזית. הקתדרלה מעוצבת בסגנון גותי מרשים אשר תורם עד מאוד ליופייה של העיר וקישוטיה בעת החג. בשוק עצמו תמצאו דוכנים המציעים ממכר של מזון ומשקאות וגם מיני מזכרות באיכות גבוהה. כמו כן, תוכלו לשמוע בו קונצרטים, מוזיקה קאמרית של שירי כריסמס מסורתיים, הכוללים גם יצירות של גדולי המוזיקה הקלאסית – מוצרט, באך, שוברט והיידן, וליהנות ממזמורים רבים של התקופה הכה מיוחדת הזו. השוק מתקיים בתאריכים 11.11.23 עד 26.12.23, מ-11 בבוקר ועד 21:00 בלילה. ניתן להגיע אליו באמצעות הרכבת התחתית, בקו הכתום 3U או בקו האדום 1U ולרדת בתחנת Stephansplatz.
שוק חג המולד בשפיטלברג (Spittelberg)
אם חשקה נפשכם בשוק בוטיקי ובוהמי יותר הנחבא בין סמטאותיה העתיקות והצרות של העיר, תוכלו למצוא זאת בשוק שפיטלברג. בשוק הזה תוכלו לגלות עד כמה חיי הלילה של האזור תוססים ומלאי חיים ולבלות עד אור הבוקר. כאן תמצאו דוכנים לממכר מזון ושתייה ושלל מזכרות פרי ידם של אומנים מקומיים. השוק מתקיים בתאריכים 10.11.23 עד 23.12.23, מ-14 בצהריים ועד 21:00 בלילה. ניתן להגיע אליו באמצעות הרכבת התחתית, בקו הסגול 2U או בקו הכתום 3U, עד לתחנת Volkstheater.
קישוטי חג המולד בשפיטלברג, וינה
שוק גני התערוכה – Almadvent
השוק המקורה והמחומם הזה נחשב חדש יחסית. השוק מעוצב בסגנון כפרי ומציע אירוח באווירה ייחודית זו. הוא מאוד מתאים עבור ילדים, יש בו יער אגדות, ושלל פעילויות של יצירה ואפייה עבור הילדים. בשוק תמצאו מגוון מאכלים ומשקאות, דוכני אפייה ואפילו בקתות הסעדה! כמו כן, יש בו דוכנים של מוצרים וגם סדנאות מלאכת יד. השוק מתקיים בתאריכים 15.11.23 עד 1.1.24, מ-11 בבוקר ועד 24:00 בלילה. ניתן להגיע אליו באמצעות הרכבת התחתית, בקו הסגול 2U, ולרדת בתחנת Messe-Prater, או לחלופין עם אוטובוס, בקווים 82A/11A, ולרדת בתחנת Elderschplatz.
השוק העתיק ברובע הראשון – Old Viennese Christmas Market
השוק העתיק ממוקם ברובע הראשון. בהגיעכם למקום תוכלו ליהנות ממוזיקה חיה ולטעום את המטבח המקומי, המציע מגוון רחב של מאכלי חג מסורתיים. כמו כן, תמצאו בשוק שלל קישוטי חג יפהפיים ופריטי אומנות רבים מעשה ידיהם של האומנים המקומיים. השוק מתקיים בתאריכים 16.11.23 עד 23.12.23, מ-10 בבוקר ועד 21:00 בלילה. ניתן להגיע אליו באמצעות הרכבת התחתית, בקו הסגול 2U, ולרדת בתחנת Schottentor. כמו כן, תוכלו להגיע באוטובוס, קו 1A, ולרדת בתחנת Teinfaltstraße. החשמלית תביא אתכם עם קווים D/1/37/38/40/41/42/43/44/71 אל תחנת Schottentor.
 שוק חג המולד הסמוך לבית האופרה – Advent pleasure market at the Opera House
השוק מול בית האופרה הוא שוק מקורה, אשר יגן עליכם מפני מזג האוויר הקר. בדוכנים שבמקום תמצאו שלל מזכרות ופריטי אומנות במלאכת יד, לצד מאכלים שונים של שילוב המטבחים האוסטרי והאיטלקי. השוק מתקיים בתאריכים 15.11.23 עד 31.12.23, מ-11 בבוקר ועד 21:00 בלילה. ניתן להגיע אליו באמצעות הרכבת התחתית, עם הקו האדום 1U, הסגול 2U והירוק 4U, ולרדת בתחנת Karlsplatz. כמו כן, תוכלו להגיע עם הרכבת החשמלית, בקווים 1/2/62/71/D, ולרדת בתחנה Kärntner Ring Oper.
השוק המלכותי – שוק כריסמס ליד ארמון הופבורג –  The domed Hofburg market
למרגלותיו של ארמון הופבורג המפואר והיפהפה מוצב לו שוק קטן וייחודי. השוק בעל דוכני עץ לבנים וצבעוניים אשר מקושטים בשלל אורות וקישוטי החג מחמיאים ליופיו של הארמון הלבן המרשים שנמצא מאחוריהם. בדוכנים תמצאו קישוטי חג יפים, עבודות ויצירות מלאכת יד ומזון ומשקאות מסורתיים שמתאימים לאווירת החג ולאווירה המלכותית שבהם הדוכנים מוצבים. השוק מתקיים בתאריכים 11.11.23 עד 26.12.23, מ-10 בבוקר ועד 20:00 בלילה. ניתן להגיע אליו באמצעות הרכבת התחתית, בקו האדום 1U או בקו הכתום 3U, ולרדת בתחנת Stephansplatz. כמו כן, תוכלו להגיע עם אוטובוס, בקווים 1A ו-2A, ולרדת בתחנת Michaelerplatz.
ארמון הופבורג, וינה

אהבתם? שתפוWhatsAppMessengerFacebookTwitterPinterestEmail 








אולי יעניין אותך












טרקים באירופה: הטרקים השווים שלא כדאי לפספס


מרץ 26th, 2024
|
0 Comments











לאן לטוס במאי? כל היעדים המומלצים


מרץ 26th, 2024
|
0 Comments











7 יעדים מומלצים למסיבת רווקות


ינואר 26th, 2024
|
0 Comments











לאן לטוס במרץ? כל היעדים המומלצים


ינואר 7th, 2024
|
0 Comments











לאן לטוס באפריל? כל היעדים המומלצים


ינואר 7th, 2024
|
0 Comments














 כתבות אחרונות 
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 
 






 הכתבות הנצפות  
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 



עקבו אחרינו







 

 
 
 
 


 
 





























































































 ✓Thanks for sharing!AddToAnyMore…


Go to Top




















הבא><הקודםאפריל 2024א'ב'ג'ד'ה'ו'ש' 123456789101112131415161718192021222324252627282930    נגישות