






טיסות לברצלונה - הזמינו טיסה לברצלונה במחיר משתלם | אל על
















דלג לתפריט הנגישותלחץ כאן כדי להתאים את הדף לקורא מסך 












































 

✓Thanks for sharing!AddToAnyMore…
 






















  


Search for:








עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה 


עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה































1 נוסע
2 נוסעים
3 נוסעים
4 נוסעים
5 נוסעים
6 נוסעים
7 נוסעים
8 נוסעים
9 נוסעים
1 נוסע




















דף הבית»אירופה»ספרד»ברצלונה»טיסות לברצלונה: כל מה שצריך לדעת לפני שממריאים




טיסות לברצלונה: כל מה שצריך לדעת לפני שממריאים










Project Description 
ברצלונה אינה הבירה של ספרד, אך זה לא מפריע לה לנהל מאבק מול מדריד על תואר העיר החשובה ביותר במדינה. לטובתה עומדים יופייה המהמם, רחובותיה השוקקים, תושביה מסבירי הפנים, האוכל הנהדר והאווירה השמחה שעוטפת כל מבקר ומבקר.
חולמים ליהנות מחופשה בבירה הקטלונית? הזמינו כרטיס טיסה לברצלונה לאחת מטיסות אל על שיוצאות במהלך השבוע אל הנמל הבינלאומי של העיר (Barcelona-El Prat Airport). בטיסת אל על תוכלו להרגיש הכי בבית בעולם בדרך לאחת הערים המקסימות באירופה.
להכיר את העיר
ברצלונה נוסדה בשנת 15 לפני הספירה, מה שכמובן מסייע לה להציג בפני המבקרים היסטוריה עשירה ומגוונת, המתובלת בהשפעות של הרפתקאות הכתר הספרדי לאורך השנים. במהלך ההיסטוריה היא נכבשה יחד עם שאר חצי האי האיברי על ידי הרומאים, הוויזיגוטים והמורים המוסלמים. רק במאה התשיעית לספירה הפכה למקום מושבם של המלכים הספרדים ואחר כך הפכה לבירת ממלכת קטלוניה ועד היום היא משמשת כבירת הקהילה האוטונומית של הקטלונים.
סגרדה פמיליה, ברצלונה, ספרד
ברצלונה מזוהה בעיקר עם שניים – האדריכל אנטוני גאודי וקבוצת הכדורגל של העיר, אחת מהפופולריות בעולם כולו. אם כדורגל מעניין אתכם, אתם מוזמנים לקפוץ לסיור באצטדיון קאמפ נואו. בכל הקשור לגאודי, קשה יהיה לכם שלא להיתקל באחת מעבודותיו. המפורסמת שבהם היא הסגרדה פמיליה, אך מומלץ לבקר גם בבתים שעיצב (קאסה מילה, קאסה באטיו) ובפארק גואל המרהיב.
ביקור בברצלונה אינו מושלם ללא שיטוט בשדרות הראמבלס המפורסמות, ביקור בשוק האוכל לה בוקריה, סיור ברובע הגותי, קפיצה לנמל ולברצלונטה ואכילה באחת ממסעדות הטאפאסים הרבות שפזורות בעיר.



חמישה דברים שאסור בהחלט לעשות בברצלונה







אל תעבירו את המלחייה מיד ליד במסעדה – לפי המסורת הספרדית, זה מביא מזל רע.


אל תגידו בקול את צמד המילים “אולה מדריד” – בבירת קטלוניה יש לומר “ויסקה בארסה”, אלא אם הבריאות לא ממש חשובה לכם.


אל תשאירו את השופינג ליום ראשון – תתאכזבו לגלות שחנויות רבות סגורות, ובייחוד הטובות שבהן.


אל תנפנפו במקל סלפי/אל תקנו סומבררו מחנות מזכרות/השתדלו לא לנעול כפכפים עם גרביים – א. זה צועק “אנחנו תיירים”. ב. תהפכו למגנט עבור כייסים.


רעבים? התרחקו משדרות לה ראמבלס – יש מסעדות טובות ובעיקר זולות בהרבה ברחובות הצדדיים. נסו למשל את הרובע הגותי.




מה מחכה לכם בברצלונה
יחסית לגודלה, הדומה לערים גדולות אחרות באירופה, ועל אף שמספר אתרים חשובים (מונז’ואיק לדוגמה) רחוקים מהמרכז שלה, מתקבלת בברצלונה תחושה שהכול קרוב יותר. ללא קושי תוכלו לשוטט לאורכן של שדרות הראמבלס, לקפוץ לסיור קולינרי בין הדוכנים של שוק לה בוקריה ומשם להמשיך לרובע הגותי. האחרון, שהוא גם מרכזה של העיר, השתמר מימי הביניים והתקופה הרומית ומאכלס את הקתדרלה העירונית ואת מוזיאון פיקאסו.
חובבי האומנות וההיסטוריה יאהבו מאוד את ברצלונה, בה אפשר למצוא מלבד מוזיאון פיקאסו גם מוזיאונים המוקדשים לחואן מירו, לאמנות קטלונית ולאמנות מודרנית. המוזיאון הימי מציג את ההיסטוריה העשירה של העיר והקשר שלה אל הים שעל חופיו היא שוכנת.
אצטדיון קאמפ נואו. מוקד עלייה לרגל בברצלונה
מחפשים טיסה לברצלונה? לחצו כאן
בדומה לפריז, גם ברצלונה שואבת את היופי שלה מתכנון עירוני עתיר מחשבה. הרחובות הרחבים מסייעים לזרימת האוויר ואולי גם תורמים לאושר ולשמחה של התושבים. בשמחה הזאת תתקלו כמעט בכל מקום, אך בעיקר בברים הקטנים ובמסעדות הטאפאס, שהן תענוג לחיך באותה מידה שהן רועשות לאוזן.
כיף לבקר בברצלונה בכל עונות השנה הודות למזג האוויר הים תיכוני שמאפיין את העיר. ובכל זאת, אם אתם מתלבטים ומעדיפים להימנע מגשם לא צפוי, הרי שהעונות המומלצות לביקור בעיר הן הסתיו והאביב. באביב תיהנו מטמפרטורה ממוצעת של כ-20 מעלות ומרמת לחות נמוכה, כך שתוכלו להסתובב בהנאה ברחובות העיר.
בסתיו ישנם מבחר אירועים ופסטיבלים שיהפכו את הביקור שלכם בברצלונה למיוחד – ב-11.9 נחגג היום הלאומי של הקטלונים, פסטיבל ג’אז מקומי (כל יום ראשון במשך שלושה שבועות בספטמבר), פסטיבל היפ הופ, פסטיבל לכבוד הקדושה העירונית (סוף ספטמבר), פסטיבל עירוני (סוף ספטמבר-תחילת אוקטובר), בתים מבפנים (סוף אוקטובר) ועוד מגוון אירועים.
מזרקת הקסם של מונז’ואיק. אחת האטרקציות הבולטות בברצלונה
המלצות חובה
מיליוני בני אדם, בהם ישראלים רבים, מגיעים מדי שנה לברצלונה רק כדי לראות את קבוצת הכדורגל המקומית – שנחשבת לאחת האטרקציות הפופולריות ביותר שהעיר מציעה. בקאמפ נואו, האצטדיון הגדול ביותר באירופה, תיהנו מחוויית כדורגל מעולם אחר ואם כל זה לא מספיק לכם, נסו לתזמן את הביקור שלכם בבירת קטלוניה לקלאסיקו הספרדי – משחק הענקיות בין “בארסה” ליריבתה המושבעת ריאל מדריד.
הקאמפ נואו מהווה מוקד משיכה עצום לתיירים גם בזכות הסיור המרהיב שהוא מציע, שמושך מדי שנה כ-1.5 מיליון תיירים. במסגרתו תוכלו לסייר בין 99,354 המושבים באצטדיון, להתרווח בתאי ה-VIP, לבקר בחדר ההלבשה של הקבוצה האורחת, להתקרב לאינספור הגביעים והתארים שמוצבים במוזיאון של הקבוצה ואפילו להתהלך במנהרת השחקנים ולדמיין את השאגות והשירה מכיוון היציעים.
המלך לובש 10. החנות הרשמית של קבוצת הכדורגל בברצלונה
ללכת בעקבות גאודי – הרבה לפני שליונל מסי הותיר את מורשתו על ברצלונה, היה זה האדריכל אנטוני גאודי שהפך את בירת קטלוניה למגרש המשחקים שלו. גאודי, שנולד בברצלונה ומת בה, פיזר בעיר שורה של יצירות ייחודיות ומבנים מרהיבים ביופיים שישאירו אתכם עם פה פעור – מהסגרדה פמיליה (כנסיית המשפחה הקדושה), שבנייתה החלה ב-1882 וטרם הושלמה, דרך פארק גואל שתמונתו מתנוסס על גלויות רבות, ועד לגאונות הארכיטקטונית של קאסה מילה וקאסה באטיו שעוצבו על ידו.
לה בוקריה – ככל הנראה שוק האוכל המפורסם והצבעוני בעולם ומוסד קולינרי שהיווה השראה לשווקים רבים ברחבי בעולם, כולל בישראל. לא פחות מ-45 אלף בני אדם פוקדים מדי יום את שוק לה בוקריה, שנמצא באחת היציאות משדרות לה ראמבלה, ומציע פרט לאסתטיקה יוצאת דופן ואווירה שוקקת חיים גם כ-300 דוכני מזון ומבחר גסטרונומי שקרוב לוודאי לא תמצאו בשוק הסמוך לביתכם. ומה בתפריט? כמות יוצאת דופן של נקניקים, גבינות מיוחדות, מגוון פירות ולחמים, מיצים מרעננים וגם מסעדות, ברים ודוכני טאפאס אטרקטיביים. ליהנות מהריחות ומהטעמים.
פירות מרעננים בשוק לה בוקריה. צבעוניות ואסתטיקה יוצאות דופן
כדאי לדעת

 כמו בערים רבות אחרות, גם בברצלונה תוכלו למצוא סיורים חינמיים שייקחו אתכם במסלול סביב אתרי העיר. גם אם הסיור שתמצאו יעלה כסף, מומלץ לקחת סיור מודרך סביב יצירותיו של גאודי, אולי אפילו עם ארכיטקט, דוגמת מה שמציעה חברת Barcelona Architecture Walks.
 מתכוונים להשתמש במטרו של ברצלונה? קנו מראש עשרה כרטיסים, חבילה הנקראת T100 ונמכרת גם במכונות האוטומטיות הפזורות בתחנות השונות.

קידומת בינלאומית: 93 (34+)
ויזה: לבעלי דרכון ישראלי אין צורך באשרת כניסה
יש לוודא שהדרכון בתוקף ע”פ דרישות היעד
החזר מע”מ בשדה התעופה: יש
שגרירות ישראל בספרד (מדריד):
טלפון: 34-91-7829500+
דואר אלקטרוני: Info@madrid.mfa.gov.il
אתר: http://www.embajada-israel.es

אהבתם? שתפוWhatsAppMessengerFacebookTwitterPinterestEmail 








אולי יעניין אותך












טיסות ללוס אנג’לס: כל מה שצריך לדעת לפני שממריאים


ספטמבר 24th, 2023
|
0 Comments











טיסות לניו יורק: כל מה שצריך לדעת לפני שממריאים


אוגוסט 28th, 2023
|
0 Comments











טיסות לקרקוב


אוגוסט 1st, 2022
|
0 Comments











טיסות לפורטו: כל מה שצריך לדעת לפני שממריאים


מאי 3rd, 2022
|
0 Comments











טיסות לנאפולי: כל מה שצריך לדעת לפני שממריאים


מאי 2nd, 2022
|
0 Comments














 כתבות אחרונות 
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 
 






 הכתבות הנצפות  
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 



עקבו אחרינו







 

 
 
 
 


 
 
































































































 


Go to Top


הבא><הקודםאפריל 2024א'ב'ג'ד'ה'ו'ש' 123456789101112131415161718192021222324252627282930    

















נגישות