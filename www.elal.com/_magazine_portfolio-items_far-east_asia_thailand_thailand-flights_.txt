






טיסות לתאילנד - הזמנת כרטיס טיסה לתאילנד במחיר משתלם | אל על
















דלג לתפריט הנגישותלחץ כאן כדי להתאים את הדף לקורא מסך 












































 

✓Thanks for sharing!AddToAnyMore…
 






















  


Search for:








עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה 


עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה































1 נוסע
2 נוסעים
3 נוסעים
4 נוסעים
5 נוסעים
6 נוסעים
7 נוסעים
8 נוסעים
9 נוסעים
1 נוסע




















דף הבית»המזרח הרחוק»אסיה»תאילנד»טיסות לתאילנד: כל מה שצריך לדעת לפני שממריאים




טיסות לתאילנד: כל מה שצריך לדעת לפני שממריאים










Project Description 

תאילנד, גן עדן עלי אדמות, הממוקמת בלב אסיה ויש בה מכל וכל, היא אחד היעדים הפופולריים והאטרקטיביים ביותר בעיניי המטייל הישראלי. היא גדולה, צבעונית ומלאה בשפע של איים עוצרי נשימה. יש בה שילוב ייחודי של מזרח ומערב, אורבניות וטבע פראי, אותנטיות אקלקטית ואין סוף פינוקים.
תיירים רבים נוסעים לתאילנד רק למען האיים, אך רבים אחרים בהחלט מנצלים את ההזדמנות ליהנות גם מעיר הבירה בנגקוק ומחלקה הצפוני של המדינה האסיאתית המתויירת ביותר, שם  הטיול מקבל אופי קצת שונה והרבה יותר אקטיבי. טיסות לתאילנד נוחתות בבנגקוק. הבירה והעיר הגדולה ביותר בתאילנד מציגה שילוב מופלא של ניגודים המפגישים בין אורח החיים המסורתי של המדינה לבין הקדחתנות העירונית של עיר אינטנסיבית.



המקדשים הצבעוניים פזורים על פני העיר כולה, לצד קניוני ענק שמציעים את מיטב המותגים המובילים בעולם במחירי רצפה; פינוקים מקומיים בצורת מסאז’ים, לצד דוכני מזון מענגים במיוחד; אורח החיים המקומי, לצד הפעילות העסקית הענפה המתנהלת בעיר והאותנטיות שמתפרצת מכל עבר, מציגים קסם מיוחד שאי אפשר להישאר אדישים אליו.
למה תאילנד עם אל על?
את המבצעים הטובים ביותר, פתרונות תחבורה, הצעות תיירות, צפי מזג האוויר וכל המידע שישדרג את הטיסה והחופשה כולה תוכלו למצוא כאן. עם אל על תוכלו לטוס לתאילנד בנוחות, מהירות ובמחירים אטרקטיביים במיוחד. הטיסות לתאילנד נוחתות בבנגקוק, בשדה התעופה (Suvarnabhumi Airport) שבבירה התאילנדית.
♦ לסרטון הסבר על שדה התעופה (באנגלית בלבד) – לחצו כאן
חול לבן ומים בצבע טורקיז. חוף האד רין באי קופנגן
מדריך לתאילנד – מה אסור לפספס
תאילנד היא עולם ומלואו ואם תרצו לטעום לפחות קצת מכל מה שיש לה להציע, מוטב להגיע לפרק זמן של שבועיים לפחות. את הטיול בתאילנד, במיוחד אם אתם רוצים לתור את המדינה, מוטב לתכנן מראש, כך שניתן יהיה להספיק את כל מה שרוצים. גם מי שעניינו בחופשת “בטן-גב”, מומלץ לו לבקר ביותר מאי אחד, שכן האיים אינם זהים ולכל אחד מהם יש משהו אחר ומופלא להציע.
מהם האיזורים המרכזיים בתאילנד?
תאילנד מחולקת לשישה אזורים – צפון, צפון-מזרח, מזרח, דרום, מערב ומרכז, שמורכבים מ-76 מחוזות. צפון הארץ הוא אזור הררי ומהווה מוקד פורה לטיולי טבע ואקסטרים. צ’אנג מאי וצ’אנג ראי הן הערים המרכזיות באזור ומהוות את נקודות המוצא לטבע הפראי, טיולים בהרים והיערות, הספורט האתגרי, חוויות האקסטרים ושלל אטרקציות בתאילנד. כאן תוכלו למצוא עוד שפע של דרכים לחוש את הטבע הייחודי של תאילנד.
השוק הצף. אחת האטרקציות המרהיבות בבנגקוק
בנגקוק הבירה מצויה באזור המרכז ונחצית על ידי נהר הצ’או-פראיה, שזורם הישר אל מפרץ תאילנד. גולת הכותרת של תאילנד הם האיים שלה (פוקט, קופנגן ,קוסומוי, קופיפי ונוספים), אלה מצויים באזור הדרומי של המדינה – הן מצידה המערבי והן מצידה המזרחי. האיים מתאפיינים בחופים זהובים וקסומים, חיי לילה עשירים, נוף עוצר נשימה ובתי מלון מהמפנקים ביותר בעולם. באתר אל על תוכלו למצוא מידע על טיסות לפוקט
האקלים בתאילנד הוא טרופי ויש לא מעט מונסונים לאורך חודשי השנה כולם. זמן אידיאלי לטוס לתאילנד הוא בין החודשים נובמבר למרץ, שבהם הטמפרטורות די נוחות. יש לציין כי תאילנד חמה ולחה במרבית השנה, בעיקר באזור האיים, ומי שלא מפחד מקצת גשם יכול ליהנות ממנה גם בחודשים שאינם נמנים על התקופה היבשה.
הטבע במלוא הדרו. שבעת המפלים בקנצ’נבורי
מה חובה לעשות בתאילנד?
מסאז’ (וכמה שיותר) – העיסוי התאילנדי אומנם מוצע בבתי מלון ובתי עסק רבים בארץ וברחבי העולם, אך דבר לא משתווה לחוויה שתקבלו בארץ המקור. ובעוד שמחוץ לתאילנד סביר להניח שתיאלצו להיפרד מכמה מאות שקלים עבור מסאז’ בודד, במדינה האקזוטית התענוג יעלה לכם כמה עשרות שקלים, כולל טיפ. על הדרך גם תרגישו כמו מיליון דולר – משוחררים, נמרצים ונטולי דאגות. המחיר והזמינות של המסאז’ התאילנדי יגרמו לכך שברגע שתתחילו – לא תרצו להפסיק.
אוכל, קדימה אוכל – טעמיו הפיקנטיים והניחוחות הממכרים של המטבח התאילנדי ניכרים באינספור מסעדות תאילנדיות ברחבי העולם וכבשו גם את הקהל הישראלי, שמזמן התמכר למנות כמו פאד תאי, סום טאם (סלט פפאיה) ומרק טום יאם. בתאילנד תמצאו את האוצר הקולינרי הזה כמעט בכל מסעדה מקומית או דוכן ברחוב, עם שני הבדלים מהותיים: טעים יותר ובעיקר זול יותר. מנת פאד תאי ממוצעת בדוכן רחוב אותנטי תעלה לכם לא יותר מכמה שקלים ואילו על ארוחה שלמה במסעדה (פתיח, מנה עיקרית וקינוח) לרוב לא תצטרכו לשלם יותר מכמה עשרות שקלים לאדם.
אם מתחשק לכם לשתות קוקוס על חוף הים או לאכול אננס עסיסי ומתוק בזיל הזול – הרי שתאילנד היא בדיוק המקום בשבילכם. קפיצה לשווקים המקומיים ותעברו מסע מרתק בין מגוון של פירות טרופיים שונים ומשונים, ואם ממש בא לכם על מתוק, שננו את צמד המילים “בננה לוטי” – פרוסות בננה עטופות בפנקייק עם תוספת של שוקולד נוטלה וחלב מרוכז. ללקק את האצבעות.
מעדן מלכים. בננה לוטי
איך להתנייד בתאילנד?
טוק טוק – ספה קטנה וצבעונית, גג מאולתר, מנוע רועש וצלילי מוזיקה שבוקעים מתוך רמקול קטן. נסיעה בטוק טוק, המונית הלא רשמית של תאילנד, היא הדרך הטובה והזולה ביותר לחמוק מפקקים ולהתנייד בתוך בנגקוק. לא מדובר בנסיעה המפנקת ביותר שתחוו בימי חייכם, אך בחוויה מהנה שלא תשכחו.
מה כדאי לדעת לפני שממריאים?
♦ בית חב”ד בתאילנד הוא מקום שכמעט כל ישראלי שעולה על טיסה לתאילנד מוצא עצמו בו. אפשר למצוא אחד גדול ומרכזי בבנגקוק, וכך גם באיים.
♦ פער המחירים בנסיעות במונית בבנגקוק הוא אדיר בין נסיעה שבה מפעילים מונה, למחיר קבוע מראש. הקפידו לבקש הפעלת מונה.
♦ MBK הוא מרכז הקניות הגדול, העשיר והמרכזי ביותר בבנגקוק. בשבע הקומות שלו תוכלו למצוא את כל שחשקה נפשכם בו. שימרו את השופינג לשם, והעדיפו לעשות זאת ערב החזרהה הביתה.
♦ יש לדאוג שהדרכון תקף ל-6 חודשים או יותר ממועד היציאה מהארץ.
♦ כ-30 מיליון בני אדם עולים מדי שנה על טיסות לתאילנד – המדינה המתוירת ביותר באסיה.
מהי העונה המומלצת לתאילנד?
נהוג לחלק את מזג האוויר התאילנדי לשלוש עונות:
העונה החמה, שנמשכת ממרץ ועד מאי ומתאפיינת בחום ולחות גבוהים, אבל גם בגשם שלעיתים יורד.
העונה הקרה, נמשכת מנומבמבר ועד פברואר ותתפלאו, נחשבת לזמן האידאלי לטיול בתאילנד. מזג האוויר נוח ונעים וגם הימים הגשומים כבר ברובם מאחורינו, תקופה נהדרת לטיול. קחו בחשבון שהגעה לתאילנד בתקופת הזמן הזו אולי תעלה מעט יותר, אבל בהתחשב באטרקציות ומסיבות סוף השנה המשגעות שמאפיינות את התקופה הזו, אין ספק שמדובר בהשקעה משתלמת.
העונה הגשומה, מיוני עד אוקטובר, מתאפיינת בגמשי מונסון עזים לצד שמש זורחת ומזג אוויר חמים. מדובר בעונה מפתיעה ואפילו די משוגעת, ולמרות זאת העונה הזו היא מהמתוירות ביותר, בין היתר בגלל שיחד איתה מגיעה גם חופשת הקיץ, ומה יכול להיות כיף יותר מלטייל? חשוב להבהיר שמזג האויר ימשיך להיות חם ולח, וטפטוף קל לא אמור לשבש לכם את התכניות ולמנוע מכם מלחוות את כל החוויות שיש לתאילנד להציע. במקרים, בהם הגשם חזק במיוחד, מומלץ לתפוס מחסה וליהנות מאטרקציות כיפיות תחת קורת גג, כמו מסאג’ מפנק במיוחד או ארוחה טובה באחת המסעדות המעולות שתאילנד מתאפיינת בהן.
האם נדרשת ויזה לתאילנד?
לא נדרשת ויזה או אשרת שהייה כלשהי לצורך כניסה לתאילנד.
0שעות טיסה מישראל לבנגקוק0°ממוצע המעלות באיים0השנה בה הפכה ממלכת סיאם לתאילנד 

אהבתם? שתפוWhatsAppMessengerFacebookTwitterPinterestEmail 








אולי יעניין אותך












טיסות ללוס אנג’לס: כל מה שצריך לדעת לפני שממריאים


ספטמבר 24th, 2023
|
0 Comments











טיסות לניו יורק: כל מה שצריך לדעת לפני שממריאים


אוגוסט 28th, 2023
|
0 Comments











שווקי כריסמס בווינה – כל שווקי חג המולד שאסור לפספס


אוגוסט 20th, 2023
|
0 Comments











שווקי כריסמס בברלין – כל השווקים שאסור להחמיץ


אוגוסט 8th, 2023
|
0 Comments











שווקי כריסמס בבודפשט – כל השווקים שאסור להחמיץ


אוגוסט 6th, 2023
|
0 Comments














 כתבות אחרונות 
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 
 






 הכתבות הנצפות  
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 



עקבו אחרינו







 

 
 
 
 


 
 






































































































 


Go to Top




















הבא><הקודםאפריל 2024א'ב'ג'ד'ה'ו'ש' 123456789101112131415161718192021222324252627282930    נגישות