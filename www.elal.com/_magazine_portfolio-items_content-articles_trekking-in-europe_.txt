






טרקים באירופה – מסלולי הטרקים המומלצים ביבשת | אל על
















דלג לתפריט הנגישותלחץ כאן כדי להתאים את הדף לקורא מסך 












































 

✓Thanks for sharing!AddToAnyMore…
 






















  


Search for:








עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה 


עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה































1 נוסע
2 נוסעים
3 נוסעים
4 נוסעים
5 נוסעים
6 נוסעים
7 נוסעים
8 נוסעים
9 נוסעים
1 נוסע




















דף הבית»תוכן מגזיני»טרקים באירופה: הטרקים השווים שלא כדאי לפספס




טרקים באירופה: הטרקים השווים שלא כדאי לפספס










Project Description יבשת אירופה בורכה ביופי רב. יש בה הרים ומדרונות מושלגים הנראים כלקוחים מתוך אגדות ילדים קסומות, יערות וצמחייה עבותה, היא מלאה במקורות מים רבים, החל מימים ואוקיינוסים דרך נהרות ואגמים עוצרי נשימה. יש בה שלל מבנים היסטוריים מרתקים, מבצרים, מנזרים, כנסיות ומסגדים, ארמונות, חומות ואין סוף סיפורים מרתקים, כל אלו לצד כפרים קטנים ומנומנמים שנראה כאילו הזמן לא נגע בהם. אם אתם רוצים להרגיש את אירופה באמת, אנו ממליצים לעשות זאת באמצעות טרק שייקח אתכם דרך המסלולים הכי יפים של אירופה.
1.    טרק סובב מון בלאן –
הטרק הפופולרי באירופה, אשר בקיצור נקרא גם TMB, הוא לא פחות ממסלול עוצר נשימה העובר באלפים וברחבי אירופה. המסלול אשר אורכו נמדד בכ-170 ק”מ, ייקח אתכם דרך עיירות קטנות ומקסימות, נופים ירוקים עוצמתיים, אגמים והרים שנראים כאילו צוירו ביד אומן, פסגות מושלגות מרשימות וכמה מנקודות התצפית היפות ביותר על “ההר הלבן”, אשר מגיע לגובה המרשים של 4,805 מטרים ברוב תפארתו! בדרך תפגשו בחיות הבר המקומיות וגם באוכלוסייה מסבירת הפנים והמטעמים המקומיים של שלוש מדינות – שוויץ, צרפת ואיטליה. מדובר בחוויה יוצאת מן הכלל ומומלצת במיוחד.
כמה זמן אורך המסלול?
אורכו של המסלול נפרש על פני 170 ק”מ אשר אורכים כ-11 ימים של טרק בטבע עוצר נשימה. יש מטיילים רבים שמתחילים את הטרק משאמוני Chamonix, אחד מאתרי הסקי היפים בעולם, וצועדים נגד כיוון השעון. אך אם תחליטו לצאת אליו עם כיוון השעון תגלו שהעליות נוחות יותר לטיפוס ויש פחות מטיילים. בנוסף, אם החלטתם שאתם לא מעוניינים לצעוד את כל המסלול לאורך כל 11 הימים, תוכלו לסיים אותו באחת מהעיירות בדרך שלהן גישה נוחה מאוד לתחבורה ציבורית. לעומת זאת יש מי שמעדיפים להתחיל את המסלול משוויץ ולטייל כשמונה ימים, זה בהחלט נתון לשיקולכם.
דרגת קושי – מאתגרת בהחלט

הטרק אינו פשוט, הדבר נובע מהעליות המתישות ומהירידות התלולות אשר עשויות להפעיל לחץ על הברכיים והמפרקים. אומנם אינכם חייבים להיות מקצוענים כדי לצלוח את המסלול, אך נמליץ לכם על זוג נעלי הרים שיוכלו לשאת את העומס ולהחזיק את הרגליים שלכם היטב בעת הטרק וגם להוסיף מקלות הליכה אשר מאוד יקלו עליכם את העליות והירידות כאחד.
מהי העונה המומלצת לצאת אל הטרק ומהו מזג האוויר הצפוי?
העונה הטובה יותר לטייל באלפים היפים היא בקיץ. כאשר מדובר בחודשים יוני עד אמצע ספטמבר. בחודשי יוני-יולי תוכלו ליהנות מהפריחה המחודשת אך יחד איתה גם עומס רב של מטיילים. אלו חודשים שבהם בדרך כלל ישנן סערות בהרי האלפים בשעות אחר הצוהריים.
בחודש אוגוסט יש את החופש הגדול בצרפת, והשביל עמוס מתמיד. אם תחליטו לצאת אל הטרק בחודש ספטמבר, תוכלו ליהנות מעונת הסתיו וגווניה היפהפיים שצובעים את המסלול. בחודש זה יש פחות מטיילים, הראות חדה אך גם הטמפרטורות יותר נמוכות, דבר שמצריך התארגנות בהתאם. שני אירועים שמוטב כי תמנעו מהם עקב עומס הם: מרתון המון בלאן המתקיים בין חודש יוני ליולי, ומרוץ האולטרה – מרתון נוסף שמתקיים בין חודשי אוגוסט לספטמבר.
היכן לנים ומה אוכלים?
סידורי השינה בטרק זה הם רבים ומגוונים, תוכלו ללון בבקתות מבודדות ומקסימות שיש בדרך, תוכלו להתפנק אחרי יום הליכה מתיש בלינה בבית מלון בעיר או בעיירה שהגעתם אליה, תוכלו לישון בג’יטים הנמצאים בעמקים (מין בקתת הרים המזכירה אכסנייה) ואפילו לחלוק חדר עם מטיילים נוספים. מי שרוצה לחוות את הטבע ואת הקונספט של הטרק באמת, יכול ללון בתוך אוהל במקום המיועד לכך ובתשלום. מומלץ להזמין מקומות מראש אם אתם יוצאים אל הטרק בחודשים העמוסים של יולי-אוגוסט. מחירי הלינה לרוב כוללים ארוחת ערב וארוחת בוקר צנועה.
מזון תוכלו למצוא בשלל העיירות שבדרך, מסעדות וגם סופרים מקומיים שתוכלו לרכוש בהם צידה לדרך ולאחסן בתיק.
2.    לשון הטרול בנורבגיה
טרק לשון הטרול או בעגה המקומית Trolltunga, הוא טרק יוצא מן הכלל שיגרום לכם להרגיש שאתם בעולם אחר לחלוטין. אם אתם מחפשים טרקים מומלצים באירופה הטרק הזה הוא לגמרי ההגדרה. נורווגיה ארץ הפיורדים, ההרים המחודדים, המפלים השוצפים, השלגים והשפע הירוק, תהמם אתכם עם אחד הטרקים המרהיבים שעיניכם יחזו בהם. הנוף הנשקף מהסלע דמוי לשון של טרול, מציע למבקריו חוץ מתמונות אינסטגרם משגעות, נופים שאין באף מקום אחר. שם בפסגת הסלע, בקצה הלשון תוכלו לחזות בפיורד שמימיו טורקיז, בהרים המוריקים שבסביבה ולהתפעל באמת מעוצמתו של הטבע הנורווגי.
כמה זמן אורך המסלול?
המסלול נמשך כ-22 ק”מ. כאשר יש מי שיסיימו אותו ביום אחד אינטנסיבי הודות לכך שהלילה יורד על נורווגיה בשעה 23:00, כך שזמן יש בשפע. לעומת זאת יש גם מי שאוהבים לעשות קמפינג ולספוג את האווירה הייחודית שבמקום, לטייל ולהתרשם מהטבע היפהפה ומהמים הזכים והנקיים שניתן לשתות מהם ישירות. אפשר להישאר במקום ארבעה ימים ולצאת לטרק שמתחיל כ-1.6 ק”מ ממערב ל- Garen Camping ולסיים אותו סמוך לבקתת Hedlo. כמו כן, מומלץ לרכוש מפות שבאמצעותן אפשר למצוא שבילי טיולי מופלאים באזור, וכזו שאף תסייע לכם למצוא את הדרך אם השלג מפריע לכם למצוא את סימוני השלג כל הדרך אל הטרולטונגה.
דרגת קושי – מאתגרת בהחלט
גם המסלול הזה מקוטלג כדרגת קושי מאתגרת ואף קשה לאחר ימים שבהם יורד גשם והמסלול הופך לבוצי במיוחד. נציין כי בארבעת הקילומטרים הראשונים של הטיול ישנה עלייה של 700 מטר, שזו לגמרי התחלה מאתגרת. קושי נוסף שקיים במקום הוא הסימון של השביל, במקומות רבים יש קושי לזהותו ואז צריך להסתמך על הסימון הנורווגי שהוא – גלי אבנים.
מהי העונה המומלצת לצאת אל הטרק ומהו מזג האוויר הצפוי?
העונה המומלצת לצאת לטרק זה היא אמצע חודש יולי עד אמצע חודש ספטמבר כאשר חשוב לזכור שאפילו שמדובר בחודשי קיץ, גשם הוא תמיד אופציה שקיימת על השולחן ולעיתים אף גשם כבד, ולכן חשוב מאוד שתצטיידו במעיל גשם טוב וציוד נוסף שהוא אטום למים כדי לצלוח את השעות הממושכות של ההליכה, הנדרשות כדי להגיע אל היעד הנכסף. כמו כן, ייתכן כי תיתקלו גם ברוחות עזות, ערפל וכמובן טמפרטורות נמוכות באזור.
היכן לנים ומה אוכלים?
ובכן, אם החלטתם לצאת לטרק של ארבעה ימים יש לכם אפשרות ללון בבקתות שנמצאות בדרך, כאשר ברובן יש מטבח שניתן לבשל בו. כמו כן, ניתן לישון באוהל בכל חלקי השמורה לנוחיותכם. לגבי מזון תוכלו למצוא בבקתות את האפשרות לרכוש דברי מזון יבשים כמו פסטות, קרקרים, שימורים וכדומה.
אם החלטתם להתפנק תוכלו לישון במלון Trolltunga Hotel שנמצא מאוד קרוב לנקודת ההתחלה של הטרק. אם לא מצאתם שם מקום, תיאלצו ללון במקומות קצת יותר מרוחקים אשר יחייבו אתכם בנהיגה אל נקודת ההתחלה של הטרק. תוכלו למצוא מגוון מקומות לינה ב-אודה – Odda השוכנת במרחק של שעה מטרולטונגה או לחילופין לחפש ב- טיסדאל – Tyssedal שנמצאת במרחק של חמישים דקות בלבד.
3.   טרק המעיינות החמים באיסלנד
הטרק המרהיב הזה אשר נמצא במדינת איסלנד הקטנה נקרא גם טרק לנדמנלאוגר – תורסמורק Landmannalaugar Þórsmörk והוא נחשב לאחד הטרקים הפופולריים ביותר, המתחיל במעיינות החמים שנמצאים בלנדמנלאוגר ומסתיים בעמק היפהפה שבתורסמורק. הנוף שיתגלה לעיניכם הוא עוצר נשימה בלשון המעטה, מפלי ענק גועשים, אגמים עצומי ממדים, נביעות מעשנות, גבעות מחודדות, יער קטן, סלעים צבעוניים ועוד. שילוב של טבע פראי בועט משולב בצבעי הבריאה המרהיבים, בפרט אם תראו שם את השקיעה הצובעת את הרקיע בגוונים כתומים וסגולים מרהיבים.
כמה זמן אורך המסלול?
המסלול נפרש על פני 55 ק”מ, ונמשך כארבעה ימים כאשר יש מי שיבחרו להאריכו ביומיים נוספים כדי להגיע מתורסמורק אל סקרוגר. קצב ההליכה הרגיל נע בין 6 ל-8 שעות ביום, שבהם תוכלו לצפות בנוף הררי בגווני הקשת לצד נהרות, אגמים, קרחונים ומעיינות של מים חמים.
דרגת קושי – בינונית אבל…
הטרק הזה אינו נחשב לקשה במיוחד מבחינת תוואי הדרך, יחד עם זאת נדרש פה כושר גופני, שכן צריך לצעוד כאן מידי יום לפחות 15 ק”מ עם תרמיל שמשקלו באזור ה-20 קילוגרמים, כך שאם אינכם בכושר, זה הזמן להתחיל להחזיר לעצמכם סיבולת לב ריאה. פן נוסף המערים קושי רב הוא מזג האוויר ההפכפך, אשר עשוי להפוך את הטיול הנחמד בשמש החמימה, לטיול בעל אופי מסוכן המצריך משנה זהירות בשל הערפל הכבד והרוחות העזות שעשויות להתפתח. כמו כן, חשוב במיוחד להיוועץ בשומרי הבקתה לגבי היציאה לטרק ולברר את תנאי מזג האוויר טרם אתם יוצאים לדרך. מומלץ לצאת בלווי של אדם נוסף ולדווח לשומרי הבקתות את הפרטים שלכם ליתר ביטחון.
מהי העונה המומלצת לצאת אל הטרק ומהו מזג האוויר הצפוי?
העונה המומלצת לצאת לטרק זה היא בין סוף יוני לאמצע דצמבר כאשר יש לקחת בחשבון שהטמפרטורות באזור נעות בין 12 ל-22 מעלות ביום ובלילה הן ינועו בממוצע של בין 7 ל-14 מעלות. כמו כן, עליכם לקחת בחשבון שאפילו אם אתם מטיילים בחודשי יולי-אוגוסט עדיין אתם חשופים למזג אוויר חורפי וסוער הכולל גשם חזק מאוד, ערפל כבד, קור ורוחות מהירות וחזקות.
היכן לנים ומה אוכלים?
לאורך המסלול ישנן בקתות שבהן נהוג לישון. כמות האנשים שיכולה ללון בהן היא עד 20 אנשים בשקי שינה, ואם אתם רוצים להגיע אל הטרק וללון בבקתות מומלץ להזמין מקום מראש מספרחודשים לפני התאריך המיועד. בנוסף, ניתן לישון בשטח באוהלים אך חשוב שהם יהיו עמידים לגשם, שיהיה לכם מזרן עבה שעליו תוכלו להניח את שק השינה שלכם כמחיצה ביניכם לבין האדמה הקפואה ושק השינה שלכם צריך להיות מותאם למזג אוויר קר במיוחד. אם בחרתם באפשרות זו והחלטתם ללון באוהל באתרי הקמפינג, תוכלו ליהנות משירותים, מים קרים ומקלחות שאינם בנמצא בתוך הבקתות, אלא מחוץ להן ובתשלום. לגבי מזון באזור, תוכלו לאכול במסעדה שנמצאת באזורי הלינה בלנדמנלאוגר ובתורסמורק, ניתן גם לקחת אוכל ארוז, אך באופן כללי בשל מזג האוויר ההפכפך ואי היכולת לדעת היכן תצטרכו לעצור, מומלץ שיהיה עמכם מזון בכל עת בתוך התיק.
4.   טרק אלטה ויה 1 באיטליה

לצאת אל טרקים באירופה זה לגמרי לצאת לטרקים באיטליה היפהפייה המציעה נופים משכרים, הרים גבוהים עם פסגות נישאות, כרי דשא מוריקים עצומים לצד פרות שחיות במרעה ממש כמו פעם, עיירות קטנות וקסומות, בקתות עץ חמימות, אגמים מהפנטים, נוף פסטורלי וירוק, מצוקים מרהיבים ותלולים ומקורות מים צלולים וזכים בגוונים כחול-טורקיז יפהפיים. כל אלו לצד האיטלקים החביבים, מסבירי הפנים, יסדר לכם לכם טרק משגע מלא בטבע, אוויר צח ואוכל על טהרת המטבח האיטלקי. מה צריך יותר?
כמה זמן אורך המסלול?
המסלול של הטרק נפרש על פני 150 ק”מ של נוף עוצר נשימה באחד מהמקומות היפים בעולם – הרי הדולומיטים. המסלול המקיף שלו יכול לארוך בין 10 ל- 15 ימים, כאשר כמובן ניתן לצאת אל מסלולים מקוצרים יותר כמו שבעה ימים או חמישה ימים לפי רצונכם. המסלול הארוך מתחיל בנקודת Lago di Braies, כאשר הוא לוקח אתכם את כל הדרך מאגם בריאס Braies הצפוני ועד לעיר בולונו Belluno  הדרומית. הוא נחשב לאחד הטרקים הפופולריים ביותר מבין ששת המסלולים בהרי הדולומיטים ומתוחזק להפליא.
דרגת קושי – מאתגרת אבל…
המסלול אינו מורכב במיוחד או מערים קשיים פיזיים מטורפים על מטייליו, יחד עם זאת, מדובר בטרק ארוך, שבו תצעדו שעות ארוכות עם ציוד על גבכם. עליכם לזכור כי בחלקים ממנו יש דלילות חמצן בשל גובהו, שינויים במזג האוויר ומדובר במסלול ארוך מאוד המצריך דרגת כושר גופני מסוימת. יש בו חלקים קשים יותר למעבר, אך בהחלט ניתן לעקוף אותן בדרכים אחרות שפחות מאתגרות פיזית ומבחינת תוואי הדרך. התחילו את יומכם עם חימום טוב של השרירים וצאו לדרך האלפינית היפה.
מהי העונה המומלצת לצאת אל הטרק ומהו מזג האוויר הצפוי?
בסוף חודש יוני נפתחות רוב הבקתות (חלקן פתוחות כל השנה) ואפשר להתחיל לפקוד את המסלול, כאשר “עונת ההליכה” תחול עד כמעט סוף חודש ספטמבר. מומלץ להגיע בחודשי יוני-יולי שבהם המסלול יפה מתמיד. יש לשים לב למזג האוויר כיוון שאתם תלויים בהפשרת השלגים באזור. בנוסף, נציין כי גם באיטליה חודש אוגוסט עמוס לעייפה בשל ריבוי מטיילים באזור. מבחינת מזג אוויר עדיין קריר ומושלם להליכה, אך מומלץ להתלבש עם שכבות המאפשרות להוריד ולהחזיר אותן לפי הצורך. שימו לב כי לפעמים מזג האוויר הופך לערפילי, גשום, יכולות להיות גם רוחות והטמפרטורות יורדות לקראת הלילה. מי שמעדיף פחות מטיילים ומזג אוויר יציב יותר מומלץ שיגיע בחודש ספטמבר.
היכן לנים ומה אוכלים?
בטרק הזה תוכלו לנוח בתוך בקתות לאחר יום של הליכה ארוכה וממושכת. במסלול אין אפשרות לעשות קמפינג כלל ולכן אוהל יורד מהפרק, אך אל חשש, לאורך המסלול תוכלו למצוא יותר מ-40 בקתות שזמינות לכם. חלק מהבקתות הן ציבוריות וזולות יותר, שבהן תצטרכו לישון בתוך שק שינה, ללא מקלחות חמות. לעומתן, הבקתות הפרטיות יפנקו אתכם בחדרים יפים להפליא, נקיים ומסודרים, מקלחות חמות ומצעים רכים ונעימים שתוכלו להירדם עליהם בנחת ולצבור את האנרגייה הנדרשת ליום המוחרת. כיוון שמדובר בטרק פופולרי במיוחד, מומלץ להזמין מקומות מראש בבקתות השונות. לגבי מזון, בשתי סוגי הבקתות תוכלו ליהנות מארוחות גדולות, חמות ומזינות בטעמים איטלקיים. בכל הבקתות באזור ישנן מסעדות שבהן תוכלו לסעוד את ליבכם, לרכוש חטיף קטן לדרך, מאפה ושתייה קלה או אלכוהולית ולצאת לדרככם.
5.   טרק ערוץ ויקוס ביוון
בדרך כלל כשחושבים על יוון, טרק, הרים ומצוקים זו לא המחשבה הראשונה שקופצת לראש, כי אם חופים יפים, חופשת בטן גב בריזורט מדהים, איים, מלונות הכול כלול ואפילו הרבה מיתולוגיה יוונית, אבל בחלק הזה של יוון, הנמצא בחבל זגוריה, תמצאו נוף אחר לגמרי. בטרק תוכלו להתרשם ממעיינות ומקורות מים בלתי נדלים המיועדים גם לשתייה, כפרים קטנים מאבן, הרבה צמחייה ירוקה, פרחים ותצפיות שמהן תוכלו לראות נוף מהפנט ויפהפה, שלא הייתם מאמינים שנמצא ביוון בכלל. אזור זה נחשב אזור אלפיני שאף מתכסה בשלג בעונת החורף, ומציע למטייליו חווית טבע מרהיבה במיוחד.
כמה זמן אורך המסלול?
אם אתם מתחילים את המסלול שלכם מכפר מונודנדרי Monodhendhri מדובר במסלול הליכה של 12.5 קילומטרים שייקח בין 6 ל-7 שעות של הליכה בשטח. לעומת זאת, אם אתם בוחרים במסלול ארוך יותר כמו עד פרסת פינדוס Pindus Horseshoe הנמשך לאורך 58 ק”מ תזדקקו לארבע עד שישה ימים להשלים את המסלול. לחלופין, אם תצאו לקניון ויקוס ואגם הדרקון תוכלו לטייל במשך שלושה ימים ולהוסיף עוד יום אם תרצו להפוך את הטרק למעגלי ולחזור לנקודת ההתחלה שלכם. זהו מסלול שאורכו קצת יותר מ-44 ק”מ.
דרגת קושי – קלה אבל…

הטרק החביב הזה אינו מורכב ממסלולים קשים שיש לצלוח אותם על ידי אימוני כושר מפרכים, ואפילו אין צורך במקלות. הוא מסתיים בעלייה תלולה ולכן אתם תזדקקו לזוג נעליים טובות. המסלול לא קשה במיוחד אך יחד עם זאת, יש לשים לב היטב לאזורים הבאים: התצפיות המרשימות והגבוהות של אוקסיה ואגיה פרסקבי שנמצאות בחלקו העליון של קניון ויקוס, אומנם בטוחות לתצפית, אך לאחר המרפסת שממנה ניתן לצפות על הנוף המרהיב, ישנו שביל שנמצא על צידו של הקניון הנחשב למסוכן, לכן הקפידו לשים לב לשילוט במקום, ובשתי נקודות התצפיות הללו הימנעו מלעבור את מרפסת התצפית מאבן.
מהי העונה המומלצת לצאת אל הטרק ומהו מזג האוויר הצפוי?
העונה הטובה ביותר להגיע אל קניון ויקוס היא בחודשים מאי עד נובמבר, כאשר חשוב לוודא שאין שלג במקום ושניתן לעבור בקניון. באביב תוכלו ליהנות מהפריחה הצבעונית שבמקום ואילו בקיץ תיהנו ממזג אוויר חמים יותר אך עם אופציה לגשמים. לעומת זאת אם חשקה נפשכם לראות את הקניון הערפילי בשלג ולצפות במקורות המים, ההרים המושלגים ואף לחוש את הרומנטיקה באוויר ובכפרים בקטנים, תוכלו להגיע בעונת החורף ולהתמוגג.
היכן לנים ומה אוכלים?
אם בחרתם לצאת לטרק של פרסת פינדוס, אתם תעברו בשלל כפרים קטנים שבהם תוכלו גם ללון. אם בחרתם לצאת למסלול של אגם הדרקון תוכלו לישון בבתי הארחה נעימים שמצויים בכפרים ובתי המלון המקומיים. לגבי מזון, אם יצאתם לטרק של יום אחד, ארזו איתכם אוכל כדי שתהיה לכם צידה לדרך כי אין מקומות לרכוש מזון בטרק עצמו. אם בחרתם בטרקים האחרים תוכלו לסעוד במקומות שבהם אתם לנים.
6.    טרק קארוס דה פוק בפירנאים
טרק בפירנאים הוא טרק מרהיב ביופיו. מצד אחד שוכנת ספרד ומן הצד השני צרפת וביניהן נמצאת גם אנדורה. הרי הפירנאים הם גבול טבעי שחוצה בין שתי המדינות ובו נוף מרהיב ועוצמתי הכולל יערות עבותים וירוקים, נהרות, נחלים ואגמים צלולים בגווני כחול משתנים, הרים עצומים בעלי פסגות נישאות מצופות במעטה של שלג לבן, פריחה משגעת, עיירות מקומיות, כפרים קטנים וחביבים ושלל מסלולי הליכה שכיף לטייל בהם ולספוג את כל היופי הזה פנימה.
כמה זמן אורך המסלול?
הטרק שלנו מתחיל בשמורת הטבע איגואסטורטס – Aigüestortes ונפרש על פני 55 קילומטרים. משך הטרק יכול לנוע בין חמישה לשבעה ימים שיאפשרו לכם לצלוח את הטרק המעגלי. שימו לב לשלטים במקום אשר מתארים זמנים שונים שבהם אתם אמורים להצליח לגמור את המסלול, הם לא תמיד מדויקים או תואמים את קצב ההליכה שלכם, ולכן קחו את זה באיזי ותיהנו מכל רגע. חשוב מאוד: למרות הסימונים הברורים מומלץ לצאת למסלול עם מפה שתוכלו לרכוש טרם אתם מתחילים את הטרק.
דרגת קושי – בינונית אבל…
רוב המסלול אינו קשה במיוחד, יחד עם זאת הוא מצריך לטפס עליות חדות, וגם לטפס על בולדרים גדולים מאוד שעלולים להקשות עליכם. רצוי להצטייד בנעלי הליכה מצוינות שיאפשרו לכם אחיזה טובה בטיפוס ובירידה, ובפרט אם יש עליכם משקל רב של ציוד.
מהי העונה המומלצת לצאת אל הטרק ומהו מזג האוויר הצפוי?
את הטרק מומלץ לבצע בין החודשים יוני לספטמבר, כאשר בתחילת חודש יוני וגם בחודש ספטמבר עליכם לבדוק היטב את מזג האוויר ההפכפך, עם זאת, תוכלו ליהנות מהמסלולים שכבר מתרוקנים משלל המטיילים. ביוני אתם עלולים לנוע במסלול שיש עליו קרח או שלג וזה עלול להיות מסוכן, בספטמבר גשמים ורוחות קרות במיוחד. מומלץ לצאת אל הטרק בחודשי יולי-אוגוסט החמים יותר, אך יש לקחת בחשבון כי המסלול יהיה רווי מטיילים, ועדיין יש להביא עמכם בגדים ארוכים שיגנו עליכם מפני מזג אוויר קודר וגשום.
היכן לנים ומה אוכלים?
במסלול היפהפה תוכלו ללון בתשע בקתות שפזורות לאורך המסלול, בבקתות תוכלו להחתים כרטיס אשר מעיד שאכן הייתם בהן. החדרים חביבים סטייל אכסנייה, אך מאורגנים ונעימים לשהייה עם מקלחות חמות. תוכלו לאכול בהן ארוחת בוקר וערב וגם לקחת איתכם “ארוחת פיקניק” הכוללת שלושה ראפים עם מילויים שונים, פרי, חטיף אנרגייה וגם מיץ ליום המוחרת. לחלופין, ניתן לרכוש בסופר מזון ולצאת איתו לטרק. נציין כי חל איסור מוחלט על הקמת אוהלים בשטח והדבר אף כרוך בקנס של פקחי המקום.
7.   טרק בהרי הרילה בבולגריה
טרק בבולגריה זה אולי לא הדבר הראשון שהיה קופץ לכם לראש, אך בולגריה תפתיע אתכם ורק לטובה. הרי הרילה נחשבים לאחד האזורים היפים ביותר בבלקן. מדובר באזור שבו האגמים צבועים בגוון טורקיז עמוק ומהפנט וסביבם רקע הררי וירוק עם ערוצים עמוקים, צוקים מחודדים, מעיינות, יערות ואפילו קרחונים, כל אלו נושקים אל הפסגות הגבוהות של הרכס המתנשאות לגובה רב שעובר 2,500 מטרים.
כמה זמן אורך המסלול?
הרי הרילה מציעים למטיילים מגוון אפשרויות בכל הקשור לבחירת מסלול. ישנם מסלולים קצרים יותר וישנם מסלולים ארוכים יותר, כאשר הבחירה הסופית מונחת בידכם. לרוב נוהגים מטיילים רבים להתחיל את הטרק בבורובץ Borovets ולסיימו במנזר רילה.
דרגת קושי – תלויה במסלול שבחרתם
בהרי הרילה תוכלו לבחור את סוג המסלול שאתם רוצים לצאת לטייל בו. חלק מהמסלולים מאתגרים עקב תוואי השטח המורכב מעליות קשות או ירידות תלולות, אתם עלולים להיתקל באבנים מדרדרות, לטפס על בולדרים גדולים וגם מזג האוויר יכול להפוך את המסלול למאתגר עוד יותר בשל הקור, הסכנה בהחלקה, הראות הפחותה בגשם כבד וכדומה. לחלופין, ישנם מסלולים קלילים יותר, כאשר כל המסלולים מסומנים באופן ברור על גבי אבנים ועצים בדרך. כן נמליץ לכם להצטייד במפה על כל מקרה.
מהי העונה המומלצת לצאת אל הטרק ומהו מזג האוויר הצפוי?
העונה הטובה ביותר לצאת אל הטרק המרהיב היא בין החודשים יוני עד אמצע ספטמבר. יחד עם זאת, מזג האוויר עשוי להיות קר גם בתאריכים אלו ואף להיות קר יותר ככל שמטפסים מעלה. האזור נחשב לגשום, ולכן חשוב לבדוק את תחזית מזג האוויר לפני שאתם יוצאים לדרך. כמו כן, אתם עלולים להיתקל בשלג קל גם בעונה זו אך בסבירות נמוכה ולא באופן מטריד במיוחד.
היכן לנים ומה אוכלים?
לאורך השמורה כולה פזורות חיז’ות שהן הבקתות המקומיות. לא מדובר במקום מפנק במיוחד אך החדרים נחמדים, יש מצעים נקיים, החדרים משותפים והלינה מאוד זולה. כמעט ולא ניתן להזמין מקום מראש אך הן מלאות במטיילים חביבים ובאווירה נעימה וחמימה. בחיז’ות ניתן לאכול את כל הארוחות, אין ממש שעות מוגדרות והתפריט בסיסי למדי אך משביע, תוכלו להתנסות במטעמי המטבח המקומי עם מרק חם, סלט בולגרי, קציצות, מרק שעועית ואומלט ומחיר המנות נקבע לפי מה שאתם מזמינים.

אהבתם? שתפוWhatsAppMessengerFacebookTwitterPinterestEmail 








אולי יעניין אותך












לאן לטוס במאי? כל היעדים המומלצים


מרץ 26th, 2024
|
0 Comments











7 יעדים מומלצים למסיבת רווקות


ינואר 26th, 2024
|
0 Comments











לאן לטוס במרץ? כל היעדים המומלצים


ינואר 7th, 2024
|
0 Comments











לאן לטוס באפריל? כל היעדים המומלצים


ינואר 7th, 2024
|
0 Comments











לאן טסים ב-2024? כל היעדים המומלצים


ינואר 4th, 2024
|
0 Comments














 כתבות אחרונות 
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 
 






 הכתבות הנצפות  
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 



עקבו אחרינו







 

 
 
 
 


 
 





























































































 


Go to Top




















הבא><הקודםאפריל 2024א'ב'ג'ד'ה'ו'ש' 123456789101112131415161718192021222324252627282930    נגישות