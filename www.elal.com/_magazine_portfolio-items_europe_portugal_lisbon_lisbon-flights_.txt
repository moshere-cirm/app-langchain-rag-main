






טיסות לליסבון: הזמינו כרטיס טיסה לפורטוגל במחיר משתלם | אל על
















דלג לתפריט הנגישותלחץ כאן כדי להתאים את הדף לקורא מסך 












































 


 
✓Thanks for sharing!AddToAnyMore…





















  


Search for:








עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה 


עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה































1 נוסע
2 נוסעים
3 נוסעים
4 נוסעים
5 נוסעים
6 נוסעים
7 נוסעים
8 נוסעים
9 נוסעים
1 נוסע




















דף הבית»אירופה»פורטוגל»ליסבון»טיסות לליסבון: כל מה שצריך לדעת לקראת טיסה לפורטוגל




טיסות לליסבון: כל מה שצריך לדעת לקראת טיסה לפורטוגל










Project Description 

פריז רומנטית, ניו יורק מחשמלת, רומא מפתה ובנגקוק שוקקת חיים. בכולן כבר ביקרתם? ובכן, אם חיפשתם לאן לכוון את כרטיס הטיסה הבא שלכם – היעד הוא ליסבון. בירת פורטוגל היא סיפור הצלחה במדדים בינלאומיים – לא רק מבחינה כלכלית, אלא בכל השפע והטוב שיש לה להציע למבקרים בה. בין אם לתקופת שהות ארוכה או לקוויקי קצר, תמצאו מה לעשות בעיר שיודעת לחגוג את החיים בכל עונה ובכל שעה ביממה: אטרקציות לזוגות צעירים, לרווקים, לילדים ולמשפחות, לחובבי התרבות הגבוהה ולכל מי שניחן בראש פתוח ורוצה להכיר יעד טרנדי, תוסס ומרתק.
תמצאו כאן מאכלים נהדרים בסגנונות שהגיעו לכאן מכל רחבי העולם, השפעות תרבותיות שהתמזגו האחת בשנייה, שפע אמנות היסטורית ומודרנית במרחבים הציבוריים עם יוצרים ויצירות בכל פינת רחוב, בתי קפה נהדרים, וחיוך כובש עם קבלת אורחים נעימה ומסבירת פנים.

חולמים על חופשה בליסבון? אל על מעמידה לרשותכם שתי טיסות לליסבון מדי שבוע. הטיסות לליסבון ימריאו אל נמל התעופה פורטלה שבליסבון. במטוסי הבואינג 737-800 של אל על מצפות לכם כחמש שעות מהנות של טיסה לליסבון – בדרך לאחת הערים הכי תוססות באירופה. בטיסות אל על תוכלו ליהנות משירות אדיב ומפנק ולהרגיש הכי בבית בעולם.
מבצר סאו ז’ורז’ה. משקיף על ליסבון
להכיר את ליסבון
עם יותר מחצי מיליון תושבים בעיר עצמה, ליסבון היא העיר הגדולה בפורטוגל, כשהיא משתרעת על פני כ-100 קילומטרים רבועים. סך התושבים במטרופולין של עיר הבירה הזו עומד על כמעט 3 מיליון בני אדם, שהם כשליש מאוכלוסיתה הכוללת של פורטוגל. חובבי הטריוויה ישמחו לגלות כי ליסבון היא עיר הבירה המערבית ביותר ביבשת אירופה, ומדי יום נכנסים אליה כמיליון מבקרים. העיר שוכנת לחופו של האוקיינוס האטלנטי. לליסבון היסטוריה ארוכה המתוארכת לפי הערכות כבר מתקופת הפיניקים, שככל הנראה היו אלה שייסדו את תשתיותיה הקדומות.
מגדל בלם. מהסמלים המזוהים עם ליסבון
ברבות השנים נודעה ליסבון כאחד ממוקדי ההגירה הבולטים והטרגיים של קהילת היהודים האנוסים שנסו על חייהם בעת גירוש יהודי ספרד. רובע באיישה בעיר היה מרכז החיים היהודי בעיר. במאה ה-16, עת ניצבה כשער לסחורות נכנסות עבור האימפריה הפורטוגזית שעמדה בתור הזהב שלה, פקדה את העיר רעידת אדמה חזקה, שגבתה חיי אלפים מתושביה. רעידת אדמה נוספת, ב-1755, הייתה קשה עוד יותר ועלתה בחייהם של רבבות בני אדם. כתוצאה מכך נחרבו רוב המבנים בליסבון ולא היה מנוס מבנייתה של העיר מחדש.
תעשיית התיירות בעיר פורחת בשני העשורים האחרונים, בזכות השקעה מסיבית בשימור וטיפוח ארכיטקטורה עתיקה לצד האצה של בנייה מתקדמת, הקמת מוסדות תרבות, מוקדי בילוי ותחבורה ציבורית בסטנדרטים גבוהים.
מה מחכה לכם בליסבון
ליסבון היא שילוב של רומנטיקה עם אדריכלות אורבנית עכשווית, נועזות מחוצפת ואריסטוקרטיות מקומית, ובעיקר המון צבעוניות מבחוץ ומבפנים. אז בין אם אתם טסים לשם לבד, בזוג או עם הילדים, תוכלו להסתדר ולהתמצא בה בקלות, וליהנות ממנה כבר מהרגע הראשון.
חשמלית 28. להכיר את האזורים היפים ביותר בבירת פורטוגל
רכשתם כרטיס טיסה לליסבון? דעו כי האטרקציות בליסבון הן רבות ומגוונות. סיור ברובע בלם הציורי שבמערב העיר יציג בפניכם שניים מהמבנים המזוהים ביותר עם בירת פורטוגל – מנזר ז’רונימוש היפהפה ששימש בית תפילה לוסקו דה גמה ומגדל בלם האייקוני, ממנו תוכלו להשקיף על נהר הטז’ו ועל הבתים המקומיים. טראם 28, חשמלית קטנה וצהובה, תביא אתכם במעלה העיר אל סמטאות רובע אלפמה העתיק והמרתק, שם תוכלו לבקר במבצר סאו ז’ורז’ה המרשים וליהנות מתצפית יפהפייה על העיר, לבלות במסעדות ובפאבים טרנדיים, או פשוט לשוטט בהנאה על מרצפות אבן ולחלוף בין בתים צבעוניים ועטורי פרחים.
חובבי הקניות יבואו על סיפוקם ברובע באישה, אזור השופינג של ליסבון שנחרב ברעידת אדמה בשנת 1755 ונבנה מחדש עם כיכרות מרשימים, חנויות של רשתות בינלאומיות ומקומיות, מסעדות, בתי קפה ומקומות בילוי שונים. מרכז חיי הלילה של ליסבון שוכן ברובע באירו אלטו, שם תוכלו לבקר בין היתר ממועדוני פאדו ולהתמוגג מצלילי מוזיקה פורטוגזית מסורתית. אם הגעתם לליסבון עם ילדים מומלץ לבקר באושינריום – אחד מהאקווריומים הגדולים בעולם, או להקדיש יום לעיירה סינטרה, מרחק 30 ק”מ מליסבון, שמכילה ארמונות מהאגדות, גנים ירוקים, מפלים ומערות סודיות. אוהבים ספורט? ליסבון מתהדרת בשניים ממועדוני הפאר של הכדורגל האירופי – בנפיקה וספורטינג ליסבון, הקבוצה בה גדל כריסטיאנו רונאלדו.
רובע אלפמה. אווירה קסומה בסמטאות
בזכות תחבורה ציבורית יעילה שפועלת כמעט לאורך כל היממה, תמצאו כמה קל להתנייד בעיר גם ללא צורך ברכב. מלונות רבים ממוקמים לצד תחנות הרכבת התחתית, המשמשת כעורק התניידות מרכזי בליסבון.
עונות השנה בליסבון אינן מאופיינות בטמפרטורות קיצוניות, ולכן תוכלו ליהנות ממנה ולשאת אתכם ביגוד נוח ללא צורך בפריטים יוצאי דופן. רוב האטרקציות בעיר מתרחשות כמובן בעונת הקיץ, אבל גם החורף הרגוע יפתיע אתכם כאן לטובה. תרגישו חופשיים לטייל במרחבים הירוקים בלב העיר והקפידו להביא עמכם נעליים נוחות להליכה, כי זה שם המשחק בעיר הזו – את האוצרות הקטנים שלה לא מגלים בנסיעה, אלא בצעידה בין סמטאות עתיקות בלב העיר.
המלצות חובה
לטעום את “המאפה של פורטוגל” – בצק עלים פריך, קרם פטיסייר ועוד כמה מרכיבים סודיים יסדרו לכם את אחד הביסים הטעימים שתקחו בחייכם. את ה”פסטל דה נטה” (pastel de nata), זכרו את השם, תוכלו לאתר ללא קושי בליסבון, אבל את המוצלח מכולם ככל הנראה תמצאו ב-Pastéis de Belém, בית מאפה מיתולוגי ששוכן ברובע בלם עוד מ-1837. ולכו תתווכחו עם ניסיון של למעלה מ-180 שנה.
פסטל דה נטה. ברגע שתטעמו, לא תוכלו להפסיק
ללכת לאיבוד ברובע אלפמה – סמטאות פוטוגניות, אווירה מיוחדת, אוכל נהדר, היסטוריה ומבנים מרשימים. ממבצר סאו ז’ורז’ה שניצב בראש העיר, דרך קתדרלת סה שמשלבת בין כמה סגנונות ארכיטקטורה ועד למוזיקת פאדו שבוקעת מהמסעדות. באזור העתיק ביותר בעיר, תגלו את היופי האמיתי של ליסבון.
לגלות את הקסם של סינטרה – מרחק של 30 ק”מ וחצי שעת נסיעה מליסבון יביא אתכם על עיירה קטנה ומופלאה, שלא תרצו להחמיץ. בסינטרה, שהוכרזה ב-1995 כאתר מורשת עולמית על ידי אונסק”ו, תוכלו לסייר בין שלל של אתרים יפהפיים, שיעסיקו אתכם יום אחד לכל הפחות. בתוך כל השפע הזה בולט ארמון פנה ששוקם ונבנה במאה ה-19 על ידי המלך פרדיננד השני עבור רעייתו, המלכה מריה השנייה, ונראה כטירה מסרט מצויר – מוקף גנים, צבעוני וניצב על פסגה שמספקת תצפית מרשימה על ליסבון. בגנים של רגליירה תמצאו טבע מדהים, בארות ענק בצורת ספירלה, מערות מסתוריות ועוד, ואם חשקתם בקצת אווירה רומנטית, קפצו לביקור בפארק ובארמון המונסראט – ותתחילו לשוטט לכם בתוך סיפור אגדה.
ארמון פנה בעיירה סינטרה. יעד חובה לכל מי שמבקר בליסבון
מידע על ליסבון שכדאי לשמור
קידומת בינלאומית: 351
ויזה: לבעלי דרכון ישראלי אין צורך באשרת כניסה
יש לוודא שהדרכון בתוקף ע”פ דרישות היעד
שגרירות ישראל בפורטוגל (ליסבון): 00351210455500
דואר אלקטרוני: israelemb@lisbon.mfa.gov.il
אתר אינטרנט: http://embassies.gov.il/lisbon-he/Pages/defult.aspx
0מיליון תיירים מבקרים בליסבון מדי שנה0°בממוצע בחודשים יוני-אוגוסט0%הטיפ הנהוג להשאיר במסעדות 

אהבתם? שתפוWhatsAppMessengerFacebookTwitterPinterestEmail 








אולי יעניין אותך












טיסות ללוס אנג’לס: כל מה שצריך לדעת לפני שממריאים


ספטמבר 24th, 2023
|
0 Comments











טיסות לניו יורק: כל מה שצריך לדעת לפני שממריאים


אוגוסט 28th, 2023
|
0 Comments











11 החופים שחובה לא להחמיץ בחופשה בליסבון ובפורטוגל


אוקטובר 4th, 2022
|
0 Comments











מוזיאונים בפורטו


אוקטובר 1st, 2022
|
0 Comments











טיסות לקרקוב


אוגוסט 1st, 2022
|
0 Comments














 כתבות אחרונות 
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 
 






 הכתבות הנצפות  
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 



עקבו אחרינו







 

 
 
 
 


 
 






































































































 










Go to Top












הבא><הקודםאפריל 2024א'ב'ג'ד'ה'ו'ש' 123456789101112131415161718192021222324252627282930    נגישות