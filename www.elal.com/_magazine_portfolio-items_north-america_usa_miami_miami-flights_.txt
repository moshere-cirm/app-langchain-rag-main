






טיסות למיאמי – הזמינו טיסה למיאמי במחיר משתלם | אל על
















דלג לתפריט הנגישותלחץ כאן כדי להתאים את הדף לקורא מסך 












































 

✓Thanks for sharing!AddToAnyMore…
 






















  


Search for:








עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה 


עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה































1 נוסע
2 נוסעים
3 נוסעים
4 נוסעים
5 נוסעים
6 נוסעים
7 נוסעים
8 נוסעים
9 נוסעים
1 נוסע




















דף הבית»אמריקה»ארצות הברית»מיאמי»טיסות למיאמי: הדרך הישירה לחופשה מושלמת




טיסות למיאמי: הדרך הישירה לחופשה מושלמת










Project Description 

מיאמי, העיר שטופת השמש ושוקקת החיים, ששוכנת בדרום-מזרח פלורידה שבארצות הברית, היתה מוקד משיכה לתיירים מרחבי העולם עוד בטרם הכירו אותה הישראלים בזכות סדרת הטלוויזיה הפופולרית “מיאמי: מחלק מוסר” (Miami Vice), ששודרה בארץ בתחילת שנות ה-90. המטרופולין המודרני נחשב מאז ומתמיד כ”שער כניסה לאמריקה”, בשל מיקומו בקצה היבשת – ממש מול קובה ואיי בהאמה, וכן מעצם היותו מרכז כלכלי ותרבותי ובית לאחד מהנמלים הגדולים והחשובים ביותר בארצות הברית.

 כמה זמן אורכת הטיסה למיאמי?

טיסה ישירה למיאמי אורכת כ-13 שעות.

 מהו שדה התעופה בו נוחתים במיאמי?

טיסות אל על נוחתות בשדה התעופה מיאמי אינטרנשיונל (Miami International Airport).

 כמה זמן אורכת הנסיעה משדה התעופה למרכז העיר?

נסיעה ברכב אורכת כרבע שעה, תלוי בתנועה. נסיעה בתחבורה ציבורית אורכת כארבעים דקות , אך גם במקרה הזה זה תלוי בתנועה ובשעת ההגעה.
טיסות למיאמי ממריאות משדה התעופה בן גוריון ונוחתות בשדה התעופה העירוני Miami International Airport, שההגעה ממנו אל העיר היא יחסית נוחה וקלה בעזרת מערכת תחבורה יעילה. אל על מפעילה 5 טיסות ישירות למיאמי בשבוע, שאורכות כ-14 שעות. בטיסות למיאמי, כמו ביתר טיסות אל על, תוכלו ליהנות ממערכת בידור עשירה בתכנית ובשירות מעולה כל הדרך אל היעד.
רבים מהישראלים מגיעים לעיר במסגרת טיסה לפלורידה ומשם ממשיכים לעיר, ומופתעים לגלות כי מיאמי הרבגונית מציעה שלל אטרקציות לכל המשפחה ולכל סוגי המטיילים: חובבי ההיסטוריה, האמנות והאדריכלות מוצאים בה פניני ארט-דקו רבות ומוזיאונים מרתקים; אוהבי הספורט הימי והאתגרי נהנים בה מחופים יפים ואתרי צלילה מרהיבים; מיטיבי הלכת ואוהבי הטבע פוקדים בה את הגנים והפארקים הרבים; המעוניינים בחופשת “בטן-גב” נינוחה ומפנקת נהנים מהשמש, החופים והדקלים; אפילו חובבי השופינג מגלים במהרה כי מיאמי נחשבת לממלכת הקניות של פלורידה; והילדים? אז נכון, לא הזמנתם טיסה לאורלנדו ואין כאן דיסני וורלד, אבל לא חסרות נקודות עניין שיקסימו גם את הזאטוטים. אז, למה אתם מחכים?
לאחר קבלת ישראל לתוכנית הפטור מוויזה (Visa Waiver Program), הרבה יותר פשוט לטוס למיאמי. אם בעבר הייתה נדרשת הכנה של חודשים מראש, לעיתים אף מעל לשנה, כדי לקבל את הוויזה הנכספת, עם אישור ESTA ניתן להגיש בקשה אפילו מספר ימים לפני הטיסה, מה שמאפשר לכם להיות ספונטיים ורגועים. פרטים נוספים על הפטור מוויזה לארה”ב >>
מיאמי, החופים המרהיבים של העיר מחכים לכם
מדריך למיאמי: מה שאסור לפספס
להכיר את העיר
מיאמי רבתי משתרעת על פני שטח של כ-1,450 קמ”ר ומאכלסת מעל לחמישה מיליון תושבים (מה שהופך אותה לעיר המאוכלסת ביותר בפלורידה ולרביעית בצפיפותה בארצות הברית). ארבעה מבין כל חמישה מהם – הגיעו ממדינות אחרות בארצות הברית, או מחוצה לה. הנתון המדהים הזה הופך את המטרופולין לכור היתוך של ממש שבו גרים בכפיפה אחת קובנים, היספנים ולטינים מדרום אמריקה וממרכזה, אסייתים, אפרו-אמריקנים ואף לא מעט ישראלים – כל אלה מעניקים למיאמי וסביבתה נופך ייחודי, שונה ומעניין משאר מדינות הדרום. בשילוב עם האקלים הנוח והים הקאריבי, המבנים המודרניים אל מול מגוון הסגנונות האדריכליים, שפע האטרקציות למבקרים, בהן גם לא מעט בתי מפורסמים – והרי לכם נוסחה מנצחת להצלחה תיירותית מסחררת.
המגוון התרבותי שחלחל לכל תחומי החיים הביא לפיתוח מואץ באזור בשני העשורים האחרונים, ומעיר שנהגו ללגלג עליה שמגיעים אליה רק לעת פרישה לגמלאות, הפכה מיאמי ליעד תיירותי נחשק ותוסס, שמציע למבקרים בו מזג לטיני מעורבב בסגנון החיים האמריקני.
מיאמי הצליחה לשרוד לא מעט משברים – מהשפל הכלכלי הגדול של שנות ה-30, דרך כמה הוריקנים גדולים (בהם ההוריקן אנדרו, שהכה בה בעוצמה ב-1992) ומלחמת עולם (שנייה) שבה לקחה חלק חשוב במיוחד, ועד למהומות על רקע ההגירה הבלתי חוקית ומלחמות סמים. כל אלו לא יכלו לעיר שהיתה ונותרה מרכז כלכלי ותרבותי בקנה מידה בינלאומי.
מיאמי, נקודת מוצא לשלל טיולים באזור
מיאמי מחכה לכם
מיאמי רבתי מורכבת מ-28 ערים, שהידועות שבהן הן מיאמי עצמה, קורל גייבלס (Coral Gables), השוכנת בפרבריה הדרומיים של מיאמי ונחשבת לאחד מאזורי המגורים היקרים ביותר בארצות הברית, וכמובן גולת הכותרת ומוקד המשיכה העיקרי לתיירים: מיאמי ביץ’ (Miami Beach), השוכנת על האי, מול חופי מיאמי, כשבחלקה הדרומי נמצאת סאות’ ביץ’ (South Beach) או בקיצור SoBe הידועה בין השאר בחופיה היפים ובחיי הלילה הסוערים, ובינה לבין מיאמי מפריד מפרץ ביסקיין (Biscayne Bay).
אם זמנכם קצר ואתם מתכוונים לשהות במיאמי כמה ימים ספורים, מוטב שתמצו את הביקור באתרי החובה בעיר ולאחר מכן תתמקדו במיאמי ביץ’ וברצועת החוף הקסומה הנמתחת בין פארק קולינס (Collins Park) שבצפון ועד פארק סאות’ פוינט (South Point Park) שבדרום האי. אל תחמיצו ביקור גם בטיילת הדקלים המרהיבה של אושן דרייב (Ocean Drive).
מיאמי היא נקודת מוצא מצוינת לביקור באיי פלורידה, הקיז (ובייחוד קי ווסט – הנקודה הדרומית ביותר בארצות הברית, אליה אפשר גם להפליג מנמל מיאמי), וכן ניתן לצאת ממנה לסיור בביצות האברגליידס (Everglades) המפורסמות, שנמצאות במרחק של כ-45 דקות נסיעה מהעיר. במרחק נסיעה קצר יותר (כחצי שעה) נמצאת פורט לודרדייל (Fort Lauderdale), שזכתה לכינוי “ונציה של אמריקה” בזכות תעלות המים היפות שבה. תוכלו להסתפק בסיור “טעימות” קצר ומהנה במיאמי, אך אם הזמן בידכם – מומלץ להקדיש זמן רב יותר לכל אזור דרום פלורידה.
קי ביסקיין. מיאמי, פלורידה
מומלץ להתעדכן לגבי סיורים חינמיים הנערכים מעת לעת באתרי תיירות שונים ברחבי המטרופולין. ישנם סיורים קבועים שניתן להצטרף אליהם, כמו למשל הסיור שעורך מלון בילטמור שבקורל גייבלס מדי יום ראשון בשעות 13:30 ו-14:30 (יש להתעדכן לפני ההגעה). בסיור מסופר בין השאר על המפורסמים הרבים ששהו במלון, בהם ג’ינג’ר רוג’רס, אל קפונה וג’ודי גרדלנד.
חובבי האמנות יכולים ליהנות מ”שישי תרבותי”, המתקיים ביום שישי האחרון בכל חודש (בשעות 23:00-19:00) בין השדרה ה-13 לשדרה ה-17 של האוונה הקטנה. האירוע החינמי הוא מעין הפנינג אמנות חגיגי, שכולל גם דוכני אוכל רבים ומארח אמנים, מוזיקאים ויוצרים מתחומים שונים.
במיאמי מתקיימים אירועים ופסטיבלים רבים מדי שנה (כמו קרנבל מיאמי, למשל, המתקיים בתחילת מרץ, אירועי ספורט חשובים, תערוכות נוצצות ואף ירידי אוכל ויין שלא כדאי להחמיץ), וכדאי לבדוק את מועדם טרם הנסיעה.
ללוח האירועים השנתי באתר עיריית מיאמי
אתר לשכת התיירות של מיאמי
כדאי לדעת
♦ בעברה, היתה מיאמי ידועה לשמצה בכל הקשור ברמת הביטחון האישי. אולם, עם הגברת האכיפה המשטרתית ברחובות בשנים האחרונות, המצב השתפר משמעותית. עם זאת, כמו בכל טיול, מומלץ לנהוג במשנה זהירות, בייחוד במקומות תיירותיים צפופים במיוחד, להשגיח על חפצי הערך, ולא לשוטט באזורים מבודדים אחרי שעות החשיכה. שימו לב: רכבים שכורים של תיירים הם מטרה מפתה לכייסים – שימו לב לנעול את דלתות הרכב, גם בעת נסיעה.
♦ שימו לב: בניגוד לערים רבות אחרות בארצות הברית, במקומות רבים במיאמי הטיפ נכלל בחשבון (20-18 אחוז לערך) – אל תשלמו כפול!
♦ מרבית הבנקים בעיר פתוחים בימי חול, בשעות 15:00-9:00.
♦ המתח החשמלי בארצות הברית אינו זהה לזה שבישראל, ולכן, דאגו להביא עמכם שנאי הממיר מתח מ-220 וולט ל-110 וולט, וכן מתאם לשקע חשמל.
♦ פלורידה ממוקמת על נתיב סערות ההוריקן. דרום המדינה סובל במיוחד מהתופעה, וכמעט בכל שנה תוקפת את האזור סערה אחת לפחות. מומלץ להתעדכן במזג האוויר הצפוי באזור טרם הנסיעה.
קידומת בינלאומית: 305 1+
ויזה: יש צורך באשרת כניסה. תהליך קבלת האשרה מורכב וכרוך בהגשת טופסי בקשה ומסמכים, תשלום אגרה וריאיון בשגרירות ארצות הברית בישראל. מומלץ להתחיל את התהליך לפחות חודש לפני מועד הטיסה המתוכנן, ולא לרכוש כרטיס טיסה לפני קבלת האשרה
החזר מע”מ בנמל התעופה: אין
שגרירות ארצות הברית בישראל:
טלפון: 03-5197575
לאתר השגרירות
הקונסוליה הישראלית במיאמי:
טלפון: 925-9400 (305)
דוא”ל: info@miami.mfa.gov.il
לאתר הקונסוליה בעברית
משרדי אל על במיאמי:
טלפון: 223-6700 (800). פקס: 477-9988 (305)
דוא”ל: elalmia@bellsouth.net
בית חב”ד במיאמי:
טלפון: 754-444-0770 1+
דוא”ל: chabad@770sobe.com
מרכז המידע למבקרים במיאמי:
טלפון: 539-3000 (305)
♦ הדפיסו את המידע או שמרו אותו במחשב או בטלפון החכם – ותהיו מעודכנים בכל עת ובכל מקום בעולם
0שעות טיסה מישראל למיאמי0°ממוצע המעלות בחודשים דצמבר-מאי0%הטיפ שמשאירים במסעדה. שימו לב – הוא כלול כבר בחשבון 

אהבתם? שתפוWhatsAppMessengerFacebookTwitterPinterestEmail 








אולי יעניין אותך












טיסות ללוס אנג’לס: כל מה שצריך לדעת לפני שממריאים


ספטמבר 24th, 2023
|
0 Comments











טיסות לניו יורק: כל מה שצריך לדעת לפני שממריאים


אוגוסט 28th, 2023
|
0 Comments











שווקי כריסמס בווינה – כל שווקי חג המולד שאסור לפספס


אוגוסט 20th, 2023
|
0 Comments











שווקי כריסמס בברלין – כל השווקים שאסור להחמיץ


אוגוסט 8th, 2023
|
0 Comments











שווקי כריסמס בבודפשט – כל השווקים שאסור להחמיץ


אוגוסט 6th, 2023
|
0 Comments














 כתבות אחרונות 
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 
 






 הכתבות הנצפות  
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 



עקבו אחרינו







 

 
 
 
 


 
 






































































































 










Go to Top












הבא><הקודםאפריל 2024א'ב'ג'ד'ה'ו'ש' 123456789101112131415161718192021222324252627282930    נגישות