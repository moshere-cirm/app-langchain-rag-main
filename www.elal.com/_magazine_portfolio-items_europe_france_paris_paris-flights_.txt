






טיסות לפריז – הזמינו טיסה ישירה לפריז במחיר משתלם | אל על
















דלג לתפריט הנגישותלחץ כאן כדי להתאים את הדף לקורא מסך 












































 

✓Thanks for sharing!AddToAnyMore…
 






















  


Search for:








עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה 


עבריתאנגליתצרפתיתTip & Tripהיעדים שלנואירופהאמסטרדםאתונהבוקרשטברליןברצלונהלונדוןמדרידפריזרומאליעדים נוספיםצפון אמריקהאורלנדובוסטוןטורונטולאס וגאסלוס אנג’לסמיאמיניו יורקסן פרנסיסקושיקגוליעדים נוספיםהמזרח הרחוקבייג’יןבנגקוקהונג קונגפיליפיניםוייטנאםטוקיומומבאיסיןתאילנדליעדים נוספיםיעדים נוספיםדובאיסיישלאוקלנדארובהברמודהיוהנסבורגמלבורןסאו פאולוסידניקייפטאוןרעיונות לחופשהמסלולי טיולחופשה משפחתית בחו”לחופשה לצעיריםחופשה רומנטית בחו”לקניותטיול תרמילאיםחופשה מרגיעהחופשת סקיחופשה באקסטריםנסיעת עסקיםחופשה טעימהחופשה בסטיילמפליגים אל עלהזמינו טיסה































1 נוסע
2 נוסעים
3 נוסעים
4 נוסעים
5 נוסעים
6 נוסעים
7 נוסעים
8 נוסעים
9 נוסעים
1 נוסע




















דף הבית»אירופה»צרפת»פריז»טיסות לפריז: כל מה שצריך לדעת לפני שממריאים




טיסות לפריז: כל מה שצריך לדעת לפני שממריאים










Project Description 

פריז, מעבר להיותה בירתה של צרפת, היא ככל הנראה העיר הרומנטית בעולם. עיר האורות, כפי שהיא מוכרת ברחבי העולם, מציעה לכם הזדמנות להתהלך ברחובותיה היפים, להתרשם מכיכרותיה ומגניה המרשימים. עבור רבים, גולת הכותרת של ביקור בפריז הוא האוכל הצרפתי, שנשען על מסורת עתיקה ומוקפדת.
לפני שטסים:

כמה זמן אורכת הטיסה לפריז?
טיסה ישירה לפריז אורכת כ-5 שעות.
מהו שדה התעופה בו נוחתים בפריז?
טיסות אל על נוחתות בשדה שארל דה גול (Charles De Gaulle Airport).
כמה זמן אורכת הנסיעה משדה התעופה למרכז העיר?
נסיעה ברכב אורכת כשעה, תלוי בתנועה. נסיעה בתחבורה ציבורית אורכת גם היא כשעה, כשגם במקרה הזה תלוי בתנועה ובשעת ההגעה.
מהי העונה המומלצת לטיסה לפריז?
העונות המומלצות בפריז הן סתיו (ספטמבר-אוקטובר), אביב וחודשי הקיץ המוקדמים (מאפריל עד יוני), אז הטמפרטורה עומדת על כ-20 מעלות בממוצע ותוכלו ליהנות מהשלכת של העצים או מפריחתם המתחדשת.


להכיר את פריז
היסטוריה עשירה תקיף אתכם מכל עבר בזמן שתתהלכו ברחובות פריז, שכן העיר נחשבה תמיד למוקד כוח וידע לאורך ההיסטוריה, החל מהמאה העשירית. את כינוייה המפורסם ביותר, “עיר האורות”, היא הרוויחה בזכות שימוש מוקדם יחסית בתאורת רחוב. את יופייה הבלתי נתפס זוקפים רבים להחלטתו של הברון ז’ורז’-אז’ן אוסמן, מושל מחוז הסן, להתייחס לעיר כמרכז כלכלי וחברתי.
גשר האוהבים שבפריז, צרפת
במסגרת השיפוץ המסיבי שעברה פריז יצר אוסמן שדרות רחבות בעלי שדרות עצים, קבע גובה בנייה אחיד והתווה דרכי תנועה סביב המונומנטים שהפכו למפורסמים (שער הניצחון). עבודתו של אוסמן, יחד עם שלל המבנים והאנדרטאות הפזורים ברחבי העיר, הופכים את הסיור בה לתאווה לעיניים. נקודה בולטת לעין היא הגנים והפארקים המרהיבים שמציעים לתיירים הזדמנות לנוח ולילדים מקום להתרוצץ, להתרשם מהגננות המוקפדת ואולי לטעום את אחד מתוצריו של הפטיסרי הקרוב.
מלבד כל אלו ידועה פריז גם בהיצע המוזיאונים והגלריות שלה, שהמפורסמים בהם הם מוזיאון הלובר ומרכז פומפידו. בשני צידיה של בירת צרפת, ממזרח ומערב למרכזה, מחכים לכם ארמונות גדושים בהיסטוריה ואומנות, המספרים את סיפורה הגאה של האומה הצרפתית.
מה מחכה לכם בפריז
עולם ומלואו מחכה לכם בפריז, עיר שגם שנים לא מספיקות בכדי לראות את כל מה שיש לה להציע לכם. חמישה ימים דחוסים יספקו לכם טעימה קטנה, ביקור באתרי החובה דוגמת מגדל אייפל, שער הניצחון, גני טולירי, שדרות שאנז אליזה ומוזיאון הלובר. קתדרלת נוטרדאם, מבנה היסטורי נוסף שנחשב מסמליה של העיר, ניזוקה קשות בעקבות שריפה שפרצה במקום באפריל 2019.
זיקוקים בפריז, צרפת
סיור לאורך גדות הסן, בעיקר מכנסיית נוטר-דאם אל עבר הלובר והלאה ממנו, יציג בפניכם את מירב נקודות העניין של העיר. אל תפספסו את ההזדמנות לבקר ברובע מארה האופנתי, בכיכר הבסטיליה, בבזיליקת סקרה קר, בית האופרה ובמוזיאון ד’אורסה, שנמצא בתחנת רכבת ששופצה מחדש. השתמשו במטרו הנהדר של העיר, כשאופציה נוספת היא להשכיר אתת האופניים העירוניים ולפדל ברחבי העיר.
ביקור בארמון ורסאי וגניו המרהיבים יכול לספק פסק זמן של חצי יום מהעיר, אופציה נוספת היא לתפוס תנומת צהריים או לעשות פיקניק על מדשאות אחד הגנים ברחבי העיר – גני לוקסמבורג, פארק מונסו הפחות מוכר, פארק ברסי שעבר שיפוץ או ז’רדן דה פלנט. מומלץ להצטייד מראש באחת המאפיות או לקנות את אחד מהקינוחים בהם מצטיינים הצרפתים (מקרון, אקלייר, טארט לימון).
מומלץ להתעדכן בתחזית מזג האוויר בטרם הזמנת טיסה לפריז, בעיקר בחודשי החורף שעלולים להגביל את הטיולים הרגליים ולשנות את מסלול הטיול שתכננתם. הזמן המומלץ ביותר לטוס לפריז הוא הסתיו, האביב וחודשי הקיץ המוקדמים. הקיץ של פריז ידידותי והטמפרטורות לרוב ינועו בין 15 ל-25 מעלות, לצד פרקי זמן קצרים של גלי חום.
מוזיאון הלובר, פריז
מהן המלצות החובה שאסור לכם לפספס בפריז?
1. מגדל אייפל – נסיעה לפריז לא תהיה שלמה באמת בלי ביקור (ותמונה) בסמל הגדול והמזוהה ביותר עם העיר. המגדל שנבנה ב-1889 מתנשא לגובה של 324 מטרים – שווה ערך לגורד שחקים בעל 81 קומות ומושך כ-7 מיליון מבקרים מדי שנה. ממרומו תוכלו ליהנות מתצפית עוצרת נשימה על פריז ואילו במדשאות שלמרגלותיו תוכלו לפרוס שמיכה ולערוך פיקניק קטן עם נשנושים ובקבוק ייין. כדי לעלות לראש המגדל תצטרכו להיפרד מ-17 יורו עבור כרטיס למבוגר, 14.5 יורו לכרטיס לגילאי 24-12 ו-8 יורו לילדים בני 11-4.
חוויה רומנטית. פיקניק למרגלות מגדל אייפל
2. אל תתמלאו בקרואסונים – כשחושבים על פריז מיד עולה בראש, באופן כמעט בלתי נשלט, תמונתו של המאפה המוזהב ובעל צורת הסער לצד זו של הבאגט. טעים ככל שיהיה הקרואסון, על שלל גרסאותיו, תהיה זו טעות להתמקד אך ורק בו. עיר הבירה הצרפתית מציעה מגוון עצום של מאפים, מתוקים וקינוחים שעליהם ניתן רק לחלום – ומהווים בפני עצמם תירוץ לעלות על טיסה לעיר האורות.
טארטים, מרמלדות, פחזניות שמנמנות ומלאות בקרם – את כל אלה, ועוד הרבה, תמצאו באינספור בתי הפטיסרי הפריזאיים. אם חשקתם במקרון, קפצו לביקור בבוטיק המרהיב של פייר הרמה. בא לכם אקלר? הקונדטוריה של כריסטוף אדאם (L’eclair de Genie – ובתרגום חופשי “אקלר של גאון”) תגשים לכם את כל הפנטזיות. אפשרות מומלצת נוספת היא Laudree – מוסד קינוחים מוכר שהתפשט לערים נוספות ברחבי הגלובוס. גן עדן למתוקים!
להביט לעבר חלון הראווה ולהזיל ריר. פטיסרי בפריז
3. דיסנילנד פריז – נסיעת רכבת של פחות משעה תוביל אתכם לפארק השעשועים האגדי של דיסני ותגשים לילדיכם חלום. בממלכת השעשועים (לשעבר “יורודיסני”) כל האגדות מתעוררות לתחייה: תוכלו לרחף עם דמבו הפיל, לטייל בטירות ענקיות, להתהלך במבוך בעקבות אליס בארץ הפלאות וליהנות מעשרות מתקנים – כולל 7 רכבות הרים בדרגות אומץ שונות. ואם יום אחד לא מספיק לכם כדי להכיל את כל הטוב הזה, תמיד תוכלו לקחת חדר באחד מבתי המלון שבמתחם ולהשלים את כל מה שפספסתם ביום שלמחרת.
כדאי לדעת
♦ אתר סלאש (Slash) מציע עדכון חודשי על כל התערוכות המתקיימות באותו זמן בעיר, מידע שיכול לסייע בניווט בתוך העושר התרבותי שפריז מציעה.
♦ ברחבי העיר פזורים שווקים שונים, הפתוחים בימים שונים. באתר עיריית פריז תוכלו למצוא את כל השווקים – אוכל, פרחים, עתיקות ועוד – על מפה ופירוט מתי כל אחד מהם פתוח.
קידומת בינלאומית: 1
ויזה: לבעלי דרכון ישראלי אין צורך באשרת כניסה
יש לוודא שהדרכון בתוקף ע”פ דרישות היעד
החזר מע”מ בשדה התעופה: יש
שגרירות ישראל בצרפת (פריז):
טלפון: 33-1-40765500+
דואר אלקטרוני: Info@paris.mfa.gov.il
אתר: www.psris1.mfa.gov.il
0שעות טיסה מישראל לפריז0השנה בה נבנה מגדל אייפל0°ממוצע הטמפ’ בחודשי הסתיו והאביב 



אהבתם? שתפוWhatsAppMessengerFacebookTwitterPinterestEmail 








אולי יעניין אותך












טיסות ללוס אנג’לס: כל מה שצריך לדעת לפני שממריאים


ספטמבר 24th, 2023
|
0 Comments











טיסות לניו יורק: כל מה שצריך לדעת לפני שממריאים


אוגוסט 28th, 2023
|
0 Comments











שווקי כריסמס בווינה – כל שווקי חג המולד שאסור לפספס


אוגוסט 20th, 2023
|
0 Comments











שווקי כריסמס בברלין – כל השווקים שאסור להחמיץ


אוגוסט 8th, 2023
|
0 Comments











שווקי כריסמס בבודפשט – כל השווקים שאסור להחמיץ


אוגוסט 6th, 2023
|
0 Comments














 כתבות אחרונות 
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 
 






 הכתבות הנצפות  
טרקים באירופה: הטרקים השווים שלא כדאי לפספס

לאן לטוס במאי? כל היעדים המומלצים

7 יעדים מומלצים למסיבת רווקות

לאן לטוס במרץ? כל היעדים המומלצים

לאן לטוס באפריל? כל היעדים המומלצים


 



עקבו אחרינו







 

 
 
 
 


 
 






































































































 


Go to Top



















הבא><הקודםאפריל 2024א'ב'ג'ד'ה'ו'ש' 123456789101112131415161718192021222324252627282930    נגישות